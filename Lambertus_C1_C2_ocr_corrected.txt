#this file is the same as the original but with added lines. Easier for the reading
AD LECTOREM.
Quod sæpius, Lector optime, iuris Pontificij canones, et Gratiani Decretum citauimus, ea solùm mente fecimus, ut ex his tanquam ex quadam illius temporis historia, quæ veteris Disciplinæ Ecelesiasticæ vestigia tũc adhuc (et si tamẽ corruptioribus iam Ecclesiæ tẽporibus ) restarent, intelligatur:non vt ex istis scriptoribus quicquam dubium et anceps decidatur.
Nam etiam ex hoc ipso perspicient omnes, quantùm posteriori ætate Romana Ecelesia etiã ab eo tantillos quod veteris disciplinæ reliquum erat) discesserit: et in quam miseram horribilémque tyrannidem et confusionem iam, iusto Dei iudicio, inciderit, vt ab ea nos summo Dei Optimi Maximi beneficio liberatos esse lætemur, Deòque ipsi perpetuò gratias agamus.
ILLVSTRISSIMO ET POTENTISSIMO PRINCIPI ac domino D.
Gulielmo Principi Auracio Comiti Nassauao etc· Christi gloriæ assertori in Hollandia et Zelandia fortissimo, Gratiam et pacem à Domino.
Vetus est illud, Princeps Illustrissime, etiam ab Aristotele vsurpatum, Nihil esse in ipsa rerum vniuersitate pulchrius ordine.
Quid enim vel oculis iucũdũ, vel menti etiam ipsi et animo hominis gratum obuersari potest, quod sit confusum, et nulla partium apta separatione distinctum? Certè quocunque nõ tantum oculos, sed omnes animisensus cõuerterimus, si quæ in eos incurrunt, neque ordine digesta, neque apto siru inter se cohęrẽtia, neque conuenienti loco et modo collocata à nobis apparebũt: ea neque vtilitatem, neque venustatem aliquam habere statim pronuntiabimus, tantûmque ab illis oculorum, animique intuitum auertemus, quantum ea nos ad se rapiunt, quę cõmoda, |propriáque ratione|, et dispositione distinguũtur.
Hoc in Regno, hoc in Rep. hoc in oppidis, hoc in pagis, hoc in priuatorũ ædibus, hoc in hortis, et cultis sedibus, hoc in solitudine, hoc in rebus que natura gignũtur, hoc in artificijs quę hominũ industria efficiũtur, verũ esse ipsa rerum experientia, et publica mortalium omnium, non tantum piorum, sed etiam profanorum hominũ vox testatur: denique Mundus ipse, pulcherrimũ Dei opus, ab ordine κόσμος nominatur.
################################# le 16.02.24################
Quò magis detestanda est eorum sentẽtia, qui rerum confusione non tantum apud se delectãtur: sed omnia publica priuatáque euertere, et perturbationem (iusto ordine sublato) in res omnes inducere conantur, quos homines ἀτακτους et Ἀναρχικους, tanquã mõstra, et generis humani ἀλάςτορας, iam pridem veteres appellarũt.
Cæterũ si qua in re alia ordinis obseruatio diligens non tãtũ vtilis, sed etiã omninò necessaria est, maximè in Ecclesia Dei locum habere ex Pauli Apostoli præcepto debet.
Est enim Ecclesia domus Dei, id est summi illius regum Regis, in qua idcirco omnia circũspectè, aptè, decenter, et, vt Paulus ipse loquitur, ἀσχημόνως καί κατα τάξιν fieri oportet: nihil autein confusè, et pertubatè, ne ex ista domus turpitudine ad ipsum patrem familiàs, id est, ad Deum Optimũ Maximum aliqua labes quodammodo redundet.
Itaque ipse eâdem benignitate qua in sacratissimo suo verbo omnia, quæ sunt ad salutem æternam, ipsiúsque Ecclesiæ suæ fundamentũ necessaria, præscripsit: it a et iam quæ sunt ad eiusdem Ecclesiæ ordinem, et ornamentum vtilia, demõstrauit, nequa deesset pars ad veræ Ecclesiæ constitutionem necessaria, quam non ab ipsius ore et verbo abundè disceremus.
Vt verò hæ præceptiones, quæ Ecclesiæ necessarium ordinem cõtinent etiam nomine ipso ab ijs distinguerentur, quæ doctrinam fidei complectuntur, generaliter disciplinæ Ecclesiasticæ vocabulo vulgò sunt appellatæ.
Quemadmodum enim ea verbi Dei pars, et ea veritatis cognitio, quæ quid de Deo Patre, de Christo, eiusque naturis et officio, de Spiritu Sancto, de causis nostræ iustificationis, de vita æterna, nobis credendum sit, ostẽdit ossa et neruos, ipsámque adeò veræ Ecclesiæ, tanquam corporis οὐσίαν, et constitutionem continet et ædificat.
Sic illa eiusdem verbi Dei pars, quę disciplinæ Ecclesiasticæ præcepta tradit, huius Ecclesiæ, velut corporis iam suis membris cõstantis, sed nudi vestimẽtum, cultum, et ornamentum compingit et consarcinat, quò decorè vestiri possit, vt ex eo quanta sit vtriusque, id est, doctrinæ et disciplinæ Ecclesiæ inter se consensio cõiunctióque, satis iã intelligi possit.
Erit enim cœtus hominum, etiam eorum, qui puram Dei prædicationem amplexi sunt, velut nudum quoddam, et suis ornamentis carens, et destitutum corpus, nisi disciplinam Ecclesiasticam ad veritatis lucem et professionem adiunxerit.
Denique illa eadem disciplina rectè custos ipsius fidei, doctrinæ, mater virtutum, vinculum honestatis, neruus societatis Christianæ à Patribus Ecclesiasticis appellatur: cuius certè tanta vis est, vt sola illud conciliet Ecclesiæ, quod decorum, venustatem, splendorem, et ornamentum appellamus, adeóque speciosam eam reddat, vt ab hæreticis (qui istius disciplinæ fuerunt semper hostes maximi et infestissimi ) inuidioso nomine lenocinium vt ait Tertull.
Ecclesiastica disciplina diceretur.
Cùm sit igitur hæc disciplina illa iustitiæ pars et regula, per quam externus ordo, et totius Ecclesiæ legitima administratio præscripta est, quis eam spernendam negligẽdámue vnquã existimauerit? Cuius institutio non tantum sub nouo testamẽto fieri cœpta est: sed et iam in lege veteri à Deo ipso iam olim tradita fuit, vt in libello de Politia Iudaica doctissimè iã pridẽ docuit Cornelius Bertramus Hebraicæ linguæ professor eruditissimus, et collega meus.
Quid enim aliud sibi volunt illa Dei præcepta, quæ Leuiticam tribum à reliquis distinguuntvt ex ea sola ministritẽpli eligantur: quæ in ipsa tribu Leuitica iura Sacerdotũ et Leuitarũ discernũt, quæ quãta summi Sacerdotis, quãta aliorũ sit potestas describũt? quę qui ritus cuiq; sacrificiorũ generi, quę libamina, quæ oblatio sit necessaria deffiniunt? denique tota ipsa lex ceremonialis vetus à Deo ipso dictata, quid aliud, obsecro, est, quàm amplissima et luculentissima disciplinæ Ecclesiasticæ descriptio, nõ tantum autẽ quædam illius delineatio? Nec verò minus benignè Deus per Apostolos sub nouo testamento eandem disciplinam nobis instituit vel potius collapsam instaurauit et restituit: vt pote omnino ad rectè constituendam regendámque suam Ecclesiam necessariam, quàm sub veteri descripserat.
Id quod cùm ex variis aliis noui Testamenti locis apparet: tũ maximè ex libro Actorũ, ex prima Pauli epistola ad Corinthios, ex hac ad Timotheum,
############################25.03.2024########### 2012892.png##################################
 et vna illa, quæ est ad Titũ scripta:in quibus omnibus quicquid ad legitimam Ecclesiæ gubernationem, et disciplinam Ecclesiasticam maximè pertinet, siue totam ipsam Ecclesiam, siue priuatos regendos spectes in qua illud totum accuratè et copiosè descriptum est.
Vnde mirum et absurdum sæpe mihi videri solet, quòd tot postea canones, tot synodorum decreta, tot Ecclesiæ constitutiones, tum generales, tum particulares ad constituendam disciplinam Ecclesiasticam fuerunt conscriptæ.
Quid enim his fuit opus? Sed magno contemptu et ignorantia eorum preceptorum, quæ ab Apostolis ipsis, id est, à Dei spiritu antea tradita fuerant id certè factũ fuit, quòd hæc diuina præcepta spernerẽt homines, vt sua cõmenta, vt traditiones, sæpe etiã ineptissimas, at disciplinæ ipso Dei verbo præscriptæ contrarias in Ecclesiam Deil inueherent.
Quid igitur, dicet quis, éstne verbo Dei, et in nouo Testamento disciplina hæc Ecclesiastica tam accuratè tradita, vt nihil iam addi possit: aut ea authoritate constituta, vt ab ea sine piaculo, discedi non debeat? Certè vt huic quæstioni satisfaciam, distinguendum dico.
Sunt enim plures istius Ecclesiastice disciplinæ partes, quarũ alia generalẽ tantũ Ecclesiæ (quacũque orbis terra rũ parte esse potest) et fundãdę et retinẽde, et regẽdæ modũ cõtinet, et describit, veluti in Dei Ecclesia vocem Domini nostri Iesu Christi audiendã esse eámque solam: Sacramenta piis tantùm et fidelibus dãda esse et cæt. huiusmodi, quę generaliter sunt conseruandæ Ecclesiæ præcepta.
Alia magis particulares illius administrandæ normas et præcepta tradit et persequitur.
Hæc verò posterior disciplinæ Ecclesiasticæ pars hæc 4. capita cõplecti videtur: nẽpe.
I.
Personarũ, quæ ad Ecclesiasticum ali quod munus vocandæ sunt, electionem, 2.
Muneris et officii Personarum iam electarum descriptionem:3.
Cen suræ, morũque correctionis, quę tum in consistorio tum extra consistorium fieri et applicari singulis debet, rationẽ. 4.
Eorum qui cẽsura Ecclesiastica affecti sunt, et Ecclesiæ iudicio abstenti, vel excommunicati dicuntur, cum eadem Ecclesia reconciliationẽ.
Cùm igitur de hoc quærimus, vtrũ omniũ horũ capitũ singula sic præcepta tradita sint, vt his nihil addi possit, respondeo, in quaque re quædam esse οὐσιώδη, quædam verò συμβεβηκότα.
###########################2012894.png################
Sunt οὐσιώδη id est essentialia, quæ rei ipsius vel tota natura sunt, aut illius pars: veluti in hoc ipso argumento, Si quis neget in pastorum aut eligendorum vocatione legitima eorum vitam et doctrinam examinandam, vel approbationem à populo expectandam esse, ille ea negat, quæ sunt Electionis legitimæ οὐσιώδη.
Si quis item hoc examen non ab Ecclesia, non à pluri bus, sed ab vno quopiam solo fieri et mero vnius arbitratu stare debere doceat, is οὐσιώδη electionis tollit.
Sed si quis hoc vel illo loco, hoc vel illo tẽpore, hoc vel illo modo examẽ à plurib. fieri debere disputet, is περί συμβεβηκότων tantũ disputat, veluti, exẽpli gratia vetus electio et examen pastorũ olim à tribus vicinioribus episcopis seu pastoribus cõuocatis cũ presbyterio et Ecclesia (cui dãdus erat Pastor) fiebat: itẽ in metropolitana tantũ vrbe, certo tẽ pore, nẽpe ieiunii publici tempore.
Denique manuũ eleuatione (quæ χειροτονία dicebatur) non solo consensu populi, aut solo vocis suffragio, sanè ista omnia sunt accidentaria, non essentialia in electione.
Sic igitur statuimus, quæ verbo Dei fieri et obseruari ad regendam Ecclesiam iubentur, siue illa de personis eligendis, siue de iam electarum munere, siue de reliquis disciplinæ Ecclesiasticæ capitibus agant, illa, inquam, esse οὐσιώδη.
Quæ autem in quaque vel prouincia, vel Ecclesia ad hæc ipsa præstanda, et ad praxin deducenda commodiora iudicantur, et constituuntur, ea esse συμβεβηκότα quædã, veluti vt hoc potius quàm illo tẽpore fiat verbi Dei concio: hoc potius quàm illo presbyterorum vel diaconorum numero contenta sit hæc Ecclesia, hoc est συμβεβηκòς miniméque οὐσιῶδες.
Iam igitur ad quæstionem propositam ex hac distinctione sic respondemus, vt quæ sunt disciplinæ Ecclesiasticæ οὐσιώδη augeri minuíue nouis præceptionibus, vel constitutionibus hominum posse negemus: quæ sunt autẽ σομβεβηκότα, et augeri et minui et temperari à quaque non tantùm prouincia, sed etiam cœtu et Ecclesia pro sua vel commoditate vel incommoditate posse: pro varia denique locorum, rerum, temporũ, et personarum circunstantia.
Eodémque modo respõdemus ad alteram illam quorundam petitionẽ, in qua quærũt vtrum Ecclesia à constituta semel per Apostolos disciplina recedere possit, ac vtrum sit vna et eadem disciplinæ Ecclesiasticæ in omnibus euangelicis Ecclesiis forma retinenda? Nam si de essentialibus disciplinæ Ecclesiasticæ agunt, dicimus illa ab omnibus Ecclesiis æqualiter eadémque esse et seruãda et retinenda, veluti vt sit regimẽ Ecclesiæ nõ Monarchicum, sed Aristocraticũ: vt sit in quaque Ecclesia sena tus et cœtus aliquis Presbyterorum ab Ecclesia electorum, sine quo nemo vel Pastor, vel alius quisquam negotia Ecclesiæ gerat : sit aliqua scelerum et morum vitiosorum censura, eáque non vnius alicuius arbitratu, sed ἡγουμένων, et vt ait Hiero.
########################27.03.2024###########2012896.png###
Presbyterorum, æstimatione et iudicio fiat: sit denique excommunicatio, non ex quorundam Iuriscõsultorum et pragmaticorum, sed ex Dei verbo iudicantium hominum sensu et iudicio, lata in nõ pœnitentem, approbãte et collecta Ecclesia.
Itaque οὐσίαν disciplinæ Ecclesiasticæ in omnibus Ecclesiis reformatis et Euangelicis eandem esse oportere ingenuè, et apertè respondemus.
Sin autem de externis et accidẽtalibus huic disciplinæ rebus quæritur, in quibus commoditas incommoditâsque praxeωs, vsus, et executionis disciplinæ istius versatur, dicimus illas variari posse, atque etiã sæpe oportere propter diuersam diuersorum temporum, rerum, et personarum rationem : nedum vt loci et regiones diuersæ eandem semper disciplinæ formam patiantur, aut requirant.
Itaque quæ hoc loco, et in his regionibus commodè geruntur (vti in Gallia Cœnæ Dominicæ administratio per singula anni quadrimestria) in aliis fortasse regionibus commodè iisdẽq́ue tẽporibus non fierent aut celebrarentur.
Sic in aliqua Ecclesia excommunicatio ex scripto fiet, in alia verò potius ore ipso Pastoris pronũtiabitur.
Sic in hac Ecclesia eius qui post professionẽ Christi fuit idololatra et transfuga, posteáque ad Ecclesiam rediit confessio die tantum dominica fiet, in illa quotidie: hîc ex scripto, alibi ore ipsius pœnitentis.
Hæc igitur omnia diuersam formam habere possunt, modò tamen coercitio morum, agnitio culpæ, separatio hœdorum ab agnis in domo Domini semper retineatur, fiátque quod fieri præcipit Deus, Denique modo sit Ecclesia et Dei domus εὔτακτος, nõ autẽ sentina improborũ, sed rectè administrata familia.
Substantia igitur disciplinæ vbique in Ecclesijs Dei eadem esse debet: accidens autem illius mutari potest.
Ergo diligenter quid essentiale, quid accidentale sit, distinguendum esse respondemus.
Porro nemini, ac ne quidem ipsi summo magistratui, vel Ecclesiæ toti cõcedendũ arbitramur, vt illa, quę sunt οὐσιώδη disciplinæ Ecclesiasticæ, tollere, vel immutare possit.
Etsi enim in rebus politicis Rex, summúsque magistratus nouas leges ferre, et veteres abrogare iure potestatis sibi à Deo concessæ potest, in disciplinæ tamen Ecclesiasticæ fundamento vel veteri, et à Deo iam posito tollendo: vel nouo reperiendo constit uendóque idem ius non habet.
Cuius rei hæc ratio est, et quidem manifestissima, quòd cùm disciplinę Ecclesiasticæ scopus et finis hic sit, primùm vt Pastores, et qui Ecclesiæ Dei prę esse debent legitimam vocationem habeant.
##########2012899.png#############
Postea vt hominum conscientiæ gubernentur, et ad pœnitentiam conuersionémque ad Deum adducãtur, ad solum Deum disciplinæ Ecclesiasticæ definitio legislatioque sanè quidẽ pertineat necesse est, quia ille solus Ecclesiæ, et cœtus istius Rex est, dominus, moderator et legislator, idémque solus conscientiarũ nostrarũ legitimus gubernator, arbiter, atque rector.
Itaque solus ille potest leges, tũ legitimæ vocationis eorum, qui in sua domo præesse debent, præscribere: tum etiã mouendæ hominum conscientiæ, ingignendǽque pœnitentiæ modum nobis demonstrare.
In quibus duobus capitibus laus et vis summa vniuersæ Ecclesiastice disciplinæ, quemadmodũ diximus, finisque positus est.
De quibus rebus leges alias, et ab ijs, quas Christus præscripsit, diuersas ferre neque Reges vlli, ac ne vniuersa quidẽ ipsa Dei Ecclesia (quę est in his terris) potest.
Nã et ipsa ecclesia est dũtaxat serua Dei, et nõ domina, et reges quoque ipsi sunt in hoc cœtu mẽbra tãtùm nõ caput: mẽbra quidẽ honorabilia, nõ tamen sic mẽbra, vt in hoc cœtu regẽ do imperent pro suo arbitratu, sed tãtùm vt Dei mandata à pijs et inter pios obseruari sedulò curent.
Vocationũ enim ecclesiasticarum, et conscientiarum nostrarum procul dubio solus Deus et scrutator et gubernator et Rex et autor esse debet et potest.
Itaque cùm hominum consciẽtias immutare, inflectere, ad Deũ adduce. re, huius disciplinæ ecclesiasticæ propositũ sit et finis, quomodo, quáue via id fieri rectè possit, à nemine, præterquàm ab vno Deo præscribi, definiríue potest, quia solus ille eas fabricatus est: solus quomodo eæ regendæ, flectendæ, ac immutandæ sint, nouit, solus earũ dominus est.
Ipsius enim solius templa et sedes sunt nostræ conscientiæ.
############30.03.2024#####2012900.png####(mi-page)########
Vnde velle ab alio, et mortali quidem homine, leges inflectendæ, et conuertendæ nostræ cõscientiæ propter Dei verbum habere, est hallucinari velle, est operam perdere, est summam iniuriã Deo (qui sibi vni hoc totum ius reseruauit )inferre.
Possunt igitur Reges, regúmque consiliarii, viri prudẽtes, leges de publica inter ipsos ciues pace tuenda dictare et commentari: leges autem de conscientię hominum regendę, aut inflectendæ ratione et modo (præter eas, quæ Dei verbo præscriptæ sunt) nouas cogitare et comminisci, denique de legitima eorum qui ecclesiam (id est domũ, Dei nõ ipsorũ Regum gubernant) vocatione pręter Dei. i. ipsius Domini domus voluntatem leges inquam et regulas condere et sancire certè quidẽ illi nullo iure possunt.
Ac, vti dixi nec Ecclesia quidem ipsa vniuersa et collecta in Oecumeniis, quæ vocãt, cõciIiis hoc quoque potest, adeo vt mera fuerit tyrãnis, et in ius ipsum Dei inuasio improbissima quicquid Synodi illæ Oecumenicæ contra præscriptam verbo Dei disciplinæ Ecclesiasticæ οὐσίαν induxerũt, et sanciuerunt: quanquam se aliquid melius et sanctius moliri existimarẽt.
Quod verum esse, vel ipsa Ecclesiæ confusio, ruináque, quæ inde con secuta est, manifestè declarat.
Nam si illa Apostolicis scriptis præscripta disciplina retenta fuisset, nũquam in eam perturbationem Ecclesia incidisset, à qua miserrimè tandem pessundata est.
Quid igitur, damnamûsne omnes eas Euãgelicas Ecclesias in quibus vel nulla disciplina Ecclesiastica omnino obseruatur, vel Apostolica nõ retinetur: sed in qui bus ea vel corruptaest: vel etiam alia, pro vera substituta ? Ad hanc odiosam qui dem quæstionem, et quæ tamen sæpeinobis obiicitur, ingenuè quidem, sed tamen placidè et modestè respondemus.
############2012902.png#####################
Nos propter carentiam et εἰπουσίαν? disciplinæ Ecclesiasticæ minimè damnare Ecclesias et cœtus illos hominũ, in quibus vera puràque Euãgelij Christi prædicatio retinetur, summota omni idololatria: ergo non diffitemur et eas etiam veras esse Dei Ec clesias.
Vnica enim est, eáque fundamentalis veræ Ecclesiæ nota in his terris, pura nimirũ verbi Dei predicatio à legitimo pa store facta, quæ vbicũque est, illîc quoque est Grex Domini, iuxta illud Christi, Oues mneģ vocẽ meã audiunt: et si ab eo cœtu sæpe Sacramentorum administratio, sæ pe etiam morum correctio, Ecclesiasticǽque disciplinæ vsus et praxis exulat, atque abest.
Quod enim hę duę posteriores notę, tanquam necessarię, ad veræ Ec clesię designationẽ à nõnullis pronuntiã tur, ostendũt illi tãtum, quid quantũque requiratur, vt omnibus suis numeris absoluta sit verę Ecclesię facies. non autem illud volunt, omninò Dei Ecclesiam dici eum cœtum non posse, in quo purè et verè verbum diuinum prædicatur, si nulla sit disciplinȩ Ecclesiasticę praxis.
Sũt igittir huiusmodi Ecclesię quidem, sed non omnibus suis partibus et numeris absolutæ: quin potius claudicantes.
Sic il le à nobis dicitur homo, cui brachium vtrũque abscissum est, si modò idem ille ratiocina tur.
Sed hoc conari, hoc studere, hoc efficere omnibus modis debẽt illę Ecclesię, quæ summo Dei beneficio idololatriam abiecerunt, verum Dei vetbum et vitæ æternæ fundamentum receperunt, et adhuc tamen ista disciplina carent, vt hoc tam præclarum ornamentum. i. disciplinam hanc Ecclesiasticã ( qualis ab Aposto lis præscripta est) ad corpus illud Ecclesię suæ adiungant, et addanit, vt non modò neruos et ossa Ecclesiæ habeãt, sed etiam vt sanguinem, colorem, venustatem, vires denique Ecclesiæ integras retineant.
Atr tendendum est enim diligenter ad illud Spiritus sancti dictum rectas faciendas esse vias nostras, ne quod claudicat tandem pror sus abducatur à via.
Nam si quæ necessaria sunt per incuriam in Dei Ecclesia negligantur, temporis successu illa penitus à Deo tãdem abalienantur.
Quia verò hæc discipli na maximè hac Pauli Epistola, quæ prior est ad Timotheum, est explicata, idcirco eam potissimum delegi, in cuius interpretatione meam de toto hoc argumento sententiam breuiter, more meo, exponerem.
Scripserunt in hanc ipsam Pauli Epistolã varij, tũ veteres, tũ recentiores interpretes, eruditi illi quidem: sed qui se in hoe de disciplinę Eccsesiasticę ar gumento maximè ostentare voluerit fuit Claudius Spensæus.
Is enim præter ma gnos in ipsum Pauli contextũ cõmẽtarios etiam tres libros Digressionum, quas appellat, et ipsos quoque prolixos edidit in hanc Pauli Epistolam.
Tãtum autem abest, vt, meo quidem iudicio, quisquã iis adiuuari possit, vt nihil sit et scriptore isto obscurius, et illius disputatione magis perturbatum atque cõfusum.
Sunt enim isti scholastici, è quorũ numero fuit Spẽsæus, iusto Dei iudicio occæcati: et tam tenebriones, vt in plerisque ne seipsos qui dem intelligant, quia sunt in tenebris et matȩologia educati.
Certè cũ in eos commentarios incidissem, nihílque in iis proficerẽ, maturè abistis digressionibus et er rore ad ipsum Paulũ et verũ iter redii, fecíque illud, quod habet prouerbium vetus bibi et fugi.
Quantũ autẽ hoc meo labore ipse sim cõsecutus, et rẽ cæteroquin propter temporis vetustatẽ, diuturnàmque desuetudinem, iam obsoletam ac difficilem illustrarim, aliorum esto iudiciũ: certè magnis laboribus et lucubrationibus hæc vetustatis rudera nobis eruenda fuerunt.
Precor autem Dominum Deum vt hos meos labores Ecclesiæ suæ vtiles, piisque viris suaues esse velit.
T.verò E.
Princeps Illustriss. cui eos animo demisissimo ac lubentissimo dono, dicóque, si probabuntur, certè operæ meę rectè col locatæ fructum hunc maximum iam ero cõsecutus.
Quamobrẽ autẽ hoc, quicquid est operæ meæ, T.
E. dedicarẽ cùm variæ et multæ sunt, eęque graues causæ, tum hoc imprimis, quòd cũ summo Dei Optimi Maximi bene ficio, tuáque illa plus heroica virtute et cõstantia Zelandię et Hollandię, totiúsque illius tractus Ecclesiæ Dei pace recreentur, nihil vel ad eas, iam præclarè instituendas: vel quę erũt cõstitutæ retinend as hac disputatione aptius atque vtilius, adeo etiam magis necessarium esse existimem.
Quemadmodum enim Ecclesiasticæ disciplinę contemptus, atque prętermissio magnas in Ecclesiam ruinas semper induxit:ita diligens illius obseruatio et ad Apostolicam normam reuocatio non tantum cęlestem ipsam doctrinam sartam tectam purãque inter mortales conseruauit, sed etiam mores ipsos hominũ nomen Christi proffitentium, si qua in parte ad vitia delabebantur ad meliorem frugem conuertit, et In Dei metu officióque continuit: est denique hæc eadem aduersus enascentes hæreses sepes et munimentum validissimum, aduersus iam natas et infelicissimè pullulantes, tãquam aduersus magica venena, remedium præsentissimum.
Quanquam autem T.
E. doctissimorũ virorum, imprimis autẽ generosissimi præstãtissimí que illius viri Ph.
Marnixij Domini mõtis Sancti Aldegõdij, et fidelissimi verbi Dei Ministri Taffini, (a quibus hȩc ista discet) eruditissimis sermonibus non caret, hæc tamẽ in commune vestrarum Ecclesiarum commodũ, tanquã symbolum, et ipse pro virili volui cõferre, vt illæ intelligant quantum pro T.
E. et illis ipsis benè ex animo velim, ac felicissima atque optima quæque à Deo ardentibus votis exoptem.
Tuæ verò virtuti, Princeps Illustrisime, quid non debeatur, cùm ab omnibus fidelibus et Christianis viris, tum verò à nostris Gallis, quorum salus et incolumitas semper summæ curæ fuit tibi, fratíque tuo Illustriss.
Comiti Ludouico ( cuius felix memoria nunquam caneset, ac ne seclis quidem innumerabilibus, cuius vtriusque et armis et prudentia Ecclesi æ Callicanæ ab aduersariorum atrocissimis Iniuriis contra leges patrias, morémque maiorum illatis tandiu sunt defensæ: denique cùm tua sit hodie in orbe terrarum gloria, tantáque rerum pro Dei gloria asserenda gestarum laus, vt parem tibi támque constantem principem nulla adhuc hominũ ætas viderit.
Tu Prouinciam tibi commissam ab Hispanorum ac extraneorum tyrannide eripuisti, tu Belgium intestinis morbis profligatum ac iam deploratum inexpectata ratione et medicina sanasti, ac in iura maiorum pristinúmque splendorem restituisti.
Tu hostibus iò triumphum iam canent ibus fugam iniecisti, et victor ipse triumphatórque Christi vexilla præferens rediisti, Tu pietatis assertor, tu Iustitiæ publicæque salutis vindex fortissimus ore omnium mortalium celebraris, adeò quidemi, vt qui tãta, támque præclara et pro Domini nostri Iesu Christi regno amplificando et pro patria libertate tutãda bene geris, tu quoq; bene inter omnes mortales mereris audire Βροτοῖς γὰρ vt ait Eurip. χρηστὰ πραγματα τα Χρηστῶν ἀφορμὰς ἐνδιδωσ᾽ ἀεί λογων.
Ego vero Princeps Clemẽtiss. cùm tot admirandas virtutes tuas commendari vbique gentium intelligam, et hoc quoque ue in T.
E. obseruãtia testimonium et tuarum laudum præd icationis conatum et symbolum extare volui quod vt grato benignóque animo T.
E. accipiat obnixè precor.
Dominus Deus solus, Æternus Sapiens, Bonus, Iustus, Misericors, te velut alterum Danielem, Spiritu suo corroboret ac confirmet, et ad Ecclesię suę presidium diutissimè felicissiméque nobis, et toti Belgio incolumem cõseruet.
Geneuę Cal.
Augusti Anno temporis vltimi.
CIↄ Iↄ LXXVII.
INDEX PRIMOS LOCORVM COMMVNIVM QVI IN his commentarijs varijs in locis tractantur.
E  Abstiaentia ciborum cap.5.
V.23. pag.371. de Auaritia cap. 6.
V.9. et 1o. pag 445. de Censura Ecclesiastica vt duplex, et cur fiat cap.
SV.2o.pag. 319. de Censura Ecclesiastica morum, ad quos pertineat cap.5.
V.
I. pag.240. de Ciborum prohibitione cap.4.
V.2.et3.pag.188. de Deo cap. 6.
V. 16. de Diaconis quales esse debeant cap.3.
V.8. de Diaconis vtrum presbyteris præferendi. cap.3.v.8. pag.157. de Diaconorum officio cap.3.
V.9.pag. 161. de Electione siue vocatione legitima et ordinaria cap.5.
V.22. pag.341. de Episcoporũ aut promouendorum ad munus Ecclesiasticum vitiis. cap.3.
V3.pag.131. de Episcoporum coniugio vel celibatu. cap.3.
V.2 pag. 107. de Episcoporum dotibus. cap. 3.
V.2. pag. 101. de Episcoporum vocabulo cap. 3.
V.
I. pag.93. de Excommunicatione in genere cap.5.
V.25.pag.388. de Excommunicatione priuata cap. 6.
V. 5.pag.43I. de Exomologesi publica quæ fit à lapso et peccantibus cap.5.
V. 2o. pag.321. de Manuum impositione cap.5.
V. 22. pag. 359. de Monachis cap. 4.
V.8. pag. 212. de Monialibussiue Nonnis cap.5.
V. 13. pag.288 de Presbyteris censura notandis cap. 5.
V. 18. pag.313. cap. 5.
V. i3. pag.3os. de Presbyteris honorandis cap.3V.
I. pag.93 de Presbyterorum vocabulo cap.2.
V.12. pag. 84. de Regno muliebri de Scholastica cap. 6.
V.4. pag.426. de Secularium rerum cognitione, vtrum episcopo necessaria cap.3.
V. 6.pag. 148. de Templis cap.2.
V.8. pag.7o. de Vestitu muliebri cap.2.
V.9. pag.78. de Viduis pauperibus et ab Ecclesia alendis cap.5.
V.3. pag. 252. et V.
I6 pag. 3o2. de Diaconissis cap.5.
V.9. pag.271. de Vino cap.5.
V.23.
Pag. 376.
IN D.
PAVLI APOSTOLI priorem ad Timotheum E pistolam.
L.
Danæi Commentarius.
CAP.
PRIMVM.
AVLUS Apostolus Iesu  Christi ex ordinatione Dei seruatoris nostri, et Domini Iesu Christi, spei nostræ.
Paulinarum Epistolarum genus est duplex, vnum earum, quæ ad Ecclesias totas scriptæ sunt.
Alterum, earũ quę ad Particulares quasdam per sonas quæ erant, vel Ecclesiasticæ, vti vtraque ad Timoth. et vna ad Titũ. vel Priuatæ, vt ea quæ est ad Philemonem.
Nam quæ circunferuntur Pauli Epistolæ ad Senecam et contrà, sunt fictæ et ementitæ.
Quantò verò est dignior, qui Ecclesiæ præest priuato homini, ita vberiora et locupletiora sunt earum Epistolarum argumenta, quæ ad præfectos Ecclesiæ scriptæ sunt (quales sunt illæ quæ ad Timotheum, et Titum, quæ penè sunt paris argumenti) quàm earum, quæ ad priuatos.
Quæ fuerit autem huius Epistolæ ad Timotheum scribendæ ratio, et occasio facile ex ipso Paulo verss.3.intelligitur, nimirum, quòd iam quidam sanam Euangelij doct rinam, ab ipso Paulo et alijs Fidelibus Christi Ministris traditam, et explicatam variè corrumperent tum in Substãtia ipsa et doctrina, tũ in Modo et forma illius tradendæ.
Cui malo vt maturè occurreret Paulus, Timotheum monet quid opus sit facto, non tam ipsius quidem gratiâ, quàm aliorum, id est, istorum doctrinam veram et sanam deprauantium.
Quando scripta fuerit infra cap. hoc ipso vers. 3.
Vnde scripta sit in fine huius Epistolæ dicetur, Domino fauente.
Diuiditur autem totum corpus, et σύνταγμα huius Epistolæ in duas tãtùm partes, nempe, SaIutationem, et argumenti suscepti tractationem.
Epilogo enim, id est, postrema illa parte caret, in qua variæ salutationes esse solẽt, quæ in alijs tamẽ Epistolis extant, quæ hoc loco non erant necessariæ.
Salutatio autem hæc tria continet vbique, niQuis scribat mirum (Ad quem scribatur Ergo quæritur, quis seribat? (Summam precationis ( Plaulus, personam designat Sc ibit ( Apostolus, munus suum describit (Plus est enim dixisse Apostolũ, quàm seruum Dei simpliciter, quod alibi facit.
Chrysosto. hoc annotat Apostolum autem se vocat, et Iesu Christi:nõ hominum: in quo est commendatio muneris.
Nihil enim nisi apprimè salutare habet legatio et munus huiusmodi et à Christo demandatum et Dei ipsius ordinatione siue decreto.
In quo inest confirmatio huius muneris.
In hac autem statim epigraphỹ apparet tum summum amoris Pauli erga Timotheum et luculentissimum testimoniũ: tum illius muneris et Apostolatus firmamentum maximum.
Quod non ipsius quidem Timothei gratiâ fit, sed aliorum, quos admoniturus erat Timotheus, nec quidẽ tàm suo, quàm Pauli nomine et authoritate.
Itaque hanc authoritatem assertam prius confirmatámque esse oportuit.
Deinde ipsius quoque Timothei et confirmandi et commendandi apud Ecclesiam causâ, qui à Paulo missus erat, hoc additum est, quò iustior ipsius vocatio appareat, Pauli vocatione semel stabilita, etsi de ea Ephesij incerti esse non potuerunt, inter quos vixit per biennium Paulus.
Nihil autem hoc loco fit à Paulo ostentationis et iactantiæ animo, sed quòd muneris authoritatem defendi aduersus quorundam impostorũ calumnias oportuit, vidít que pro temporis circunstantia esse necesse.
Cæterum docet hic locus à quo mitti de beamus et vocari, nẽpe à Deo.
Nemo enim vsurpat sibi honorem Hebr. 5.
V.4. etsi non omnes extraordinariè (vti Paulus) vocantur.
Finem autem, et caussam tanti Dei beneficij erga homines ostendit, dum appellat Deum seruatorem.
Quia enim Deusnos seruare vult, etiã mitti ad nos, qui ipsius Euangelium et voluntatem annuntient.
Psal.74.
Luc 13.vers.34. id est, qui istius viam salutis exponant nobis.
Vocat autem Patrem seruatorem vti Tit I.vers.3 et 2.vers 10. et Christum spem nostrã.
Vti enim Pater dedit Filium, per quem seruamur.
Ioan.3.
V.
I6.ita Filius est fundamentũ spei et salutis nostrę, vt cùm hæc Patri et Filio communiter tribuuntur, intelligamus esse indiuisa Trinitatis opera, et tres personas paris, non autem dissimilis maiestatis et potestatis.
Hec breuiùs persequor, quia à multis copiosè tractata sunt.
Timotheo germano filio in fide.
Gratia sit tibi misericordia et pax à Deo Patre nostro, et Christo Iesu Domino nostro.
Timotheus quis fuerit apparet ex Act.16. et variis Epistolarum Pauli locis: Hũc autẽ vocat et Filium in fide, vt distinguat à carnali filio: et Germanum. i. verum et referentem veros mores Patris Pauli: nõ igitur fuit hypocrita et fictitius, vt hodie multi qui magnorum Dei seruorum et filij sunt et discipuli.
Quod vtrunque pertinet ad Timothei laudem et imitationem.
Sic Titum appellat Filium Tit.
I.v3 et Corinthios quoque I Corinth. 4. vers.14.
Tamen obstat quod ait Christus Math.23.vers.9. et Hebr.12.
V.9 Vnus est Pater animorum, nempe, Deus.
Resp.
Verum est per se et propriè vnicum esse animorum nostrorum Patrem, nimirum Deum ipsum: sed communicatione quadam, et quatenus homines sont huius nostiæ in fide et Ecclesia Dei generarionis, aut potius regenerationis instrumẽta, vox ipsa Patris benignè illis à Deo cõmunicatur, eti et Patribus carnalibus eadem vox Patris.
Plus autem debemus Patribus qui nos in Dei metu instruunt, quàm qui nos tantùm corpore gignũt.
Nec quod pastores dicantur patres nostri in fide excusat patres ipsos corporum et carnales, quò minus instituant liberos suos in vero Dei metu et pietate Deut.4. vers.
II.et II.
V.
I9. sed differentia tamen ostenditur inter vtrunque genus patrum, quorum alij sunt nobis tãtùm spirituales Patres, alij sunt carnales.
Filij autem dicuntur, ait Augustinus contra Adimantum cap.5. (Natura aut ( Doctrina Imitatione Hîc et doctrinæ et imitationis ratione Timotheus filius dicitur, non tantùm ætatis, vt tamen putat Erasmus.
Salutatio est in his verbis posita Gratia et hæc (Deo Patre nostro Misericordia (omnia ( Pax à (Domino Iesu Christo.
Misericordia addita est hîc, vti in Epistola ad Titum, præter stylum et communem morem Pauli, quò magis suum erga Timotheum amorem testaretur, et se miro erga eum affectu impelli et affici ostenderet.
Recto autem ordine et naturali vtitur in his enumerandis Paulus, et progreditur à causis ad effecta.
Est enim gratia causa misericordiæ, vt misericordia ipsa causa pacis nostræ.
Est igitur gratia gratuita nostri acceptatio, quæ fit à Deo, quam sequitur misericordia, id est, peccatorum nostrorum remissio.
Itaque vocem misericordiæ hic passiuè pro effecto, quod in nobis apparet: non autem act iuè in Deo accipimus Author autem tot et tantorum donorum est Deus Pater noster, in et per Christũ Dominum nostrum, in quo omnes Dei promissiones et beneficia sunt, Amen et Etiam 3 Quemadmodum te sum precatus vt permaneres Ephesi, quum proficiscerer in M acedoniam, permaneto, vt denunties quibusdam ne diuersam doctrinam doceant: Secunda pars huius Epistolæ sequitur, in qua de re ipsa et argumento est agendũ.
Primũ autem occasionem scribendi narrat, deinde rem ipsam aggreditur Paulus.
Ex ipsa verò disputatione apparet magnam partem esse hanc epistolam ἐπανωρ θωτικήν et δειδακτικήν.
Constat autẽ sex capitibus, quorum summa breuiter hac nostra tabula comprehensa est.
In summa in hac Epistola plena ministerij Euangelici descriptio continetur, et disciplinæ Ecclesiasticæ institutio explicatióque.
Nã quæ ad particulares quæstiones pertinent, suntq; scitu necessaria videntur à Paulo tradita in Epistola ad Corinthios.
Episcopi MiniPresbyteri sterio Personis, Quot sint.
Sunt autem earum tres ordines { Diaconi ipso quę pręsunt Ipsi per se spectentur EuanEcclesiæ { geliQuales esse debeant et eligi siue Familia eorum Extraneorum testimonium co Vniuersa { Vocationois ipsius modus id est lia nemPriuato quod positum est { Pietate et vitæ sanctirate exerceant Tum pe de De in eo vt se et in Assidua scripturæ lectione { Geneologijs Munere Docendo Sanã doctrinã SãEtè et purè Cibis coniugijs earum et eo Inanibus quæquidem vel Peccãdo Reprehẽdẽdo fal { Publico quod est { sam siue illa sit de { stionibus Personis quæ { in proquoCũ animi lenitate uis hominum genere vbi Ministerio subViduis Eliguntur ad de decoro coe PræposiSine personarum sunt inter quas et quæ ministeria tus agitur tos ipsos acceptione agit præcipuè Seruis pauperum { { Reprehẽdẽdo Ecclesiæ Cùm patuerint Paulus de Diuiti { Aluntur ab et castigãdo tũ Gregem peccata { Constanter bus His Ecclesia { quod fieCõstãter Proba suo munere omnibus absoluitur tractation et arguri debet omnia et Peculiaria { fungatur { mentũ huius Epistolæ vberrimum sustinenPlagas nempe vt { Secundũm prophetias prædictas tes Continet igitur hæc Epistola præcepta partim Timotheus { Vino vtatur propter stomachum { Precatus) blanda et modesta ad monitio: quæ eo acutius pungit et magis seriò, quò maior est Pauli in Timotheum authoritas, id est, præceptoris et patris in filium, et discipulum ius et affectus.
Vtrunque autem potest Pastor, Denuntiare vt præfectus et pastor: et Precari vt frater2 Tessal. 3.
V.
I2.
Nam quam hîc sibi nõ tribuit, dat Timotheo postea potestatem:nimirum, Denuntiandi et quasi iubendi.
Hîc autem nihil de Papali authoritate et Petri iure agitur in Timotheo Epheso præficiendo, cuius consensus in Timotheo vocando non interuenit, neque à Paulo est vel quæsitus, vel expectatus.
Annotauit Eras. lucidiora esse Græca, quàm Latina, quod verum est, et repetendum est aliquid ἀπό τοῦ κοινοῦ, sic Quemadmodum te rogaui, vt permaneres Ephesi, maneto, vt denunties, et c.
Sic enim facilè fluit sensus.
Proficiscerer in Macedoniam, Hæc est tertia profectio (quemad modum obseruauit D.
Th.
Beza prȩceptor meus) quæ contigisse videtur annoà Pauli cõuersione 28. et à nato Christo 62.
Huius sit mentio Act.
I9. et 2O.
Ergo scripta est hæc Epistola ante eas, quæ sunt ad Ephesios, Philippenses, Colossenses.
Post eam tamen vtranque quæ est ad Corinthios, et ad Titum.
Post vtranque eam, quæ ad Thessalonieenses scripta est, vt quidã putant.
Apparet etiam Paulum habuisse Ephesiorum Ecclesiam commendatissimam, cui tam sollicitè prospicit.
Ne aliter doceant) Cur hoc timuerit Paulus ratio satis intelligi potest ex Apocalyp.2.vers. 6. et quòd iam Galatæ, quæ erant vicinæ Ecclesiæ, abducti fuerant à synceritate et puritate doctrinæ Euangelij per huiusmodi pseudofeatres concionatores et nebulones, qui aliter, quàm Apostoli, Euangelij prætextu docebant.
Quid sit autem ἑτεροδιδασκαλεῖν hic et inf cap. 6.
V.3. varia est interpretum sententia: sed ex legitimi pastoris definitione facilè tanquam ex contrario perspicietur.
Illa autem definitio extat apud Matthæũ 22.vers.
I6. vbi de Christo agitur.
Est igitur verus Pastor qui docet viam Domini in veritate, ídq; sine personarum acceptione Malach.2.
Ergo peccatur vel in Re et doctrina, vel in Forma et modo docendi, quam etoτύπiν appellat Paulus  Timoth I.vers.13. vel in Applicatione et vsu doctrinæ 2 Timot.2.vers.15.
Quibus omnibus vitiis et modis aliquis ἑτεροδιδασκαλεῖ, id est peccat in docendo.
Nec attendant fabulis et genealogijs infinitis, quæ potius quæstiones præbẽt, quam ædificationem Dei quæ est per fidem. Εʹξήγησις.
Illustrat exemplo quod fup. versic. præcepit.
Quid sit nimirum ἑτεροδιδασκαλεῖν.
Ex hoc autem loco apparet non eos tantum in docendo peccare, qui falsa tradunt, sed etiam eos qui vana et inutilia.
Denique qui non necessaria curiosè et diu inquirunt et perscrutantur.
Cuiusmodi olim fuit genealogiarum percensio, vel inuestigatio.
Hodie infinitæ quæstiones quæ sunt in scholastica.
Primùm de hypothesi agamus, deinde veniamus ad thesin.
Ac falsa est eorũ interpretatio et sententia qui volunt nomine geneaIogiæ hîc intelligi, vel Mathematicas descriptiones natiuitatum, quas tamẽ damnatas esse agnoscimus. vel longas illas series et disputationes de Æonibus, quas Valentinus ipsiúsque discipuli etiam post Pauli mortem, nimirum circa annum à Christo passo cx. inuexerunt in Ecclesiam, tanquam fidei doctrinam necessariam.
Quod ad horoscoporum inspectionem et natiuitates quæ ab Astrologis fiunt, illæ non γενεαλογίαι appellantur, sed γενέσεις et γενεθλιαλογίαι, et qui eas tractant et docent, non γενεαλόγοι, sed γενεθλιακοί nominantur.
Hanc tamen interpretationem videtur amplexus Chrisostom. quæ huic loco minimè conuenit.
Quanquam autem inter Ephesios, qui Iudæi non erant, versabatur Timotheus, tamen inter Iudæos maximè huiusmodi quæ stiones, quas hîc damnat Paulus, fiebãt, vti etiam Tit.
I.vers.
Ia eas Iudaicas fabulas vocat Paulus.
Sed vel iam huiusmodi fermentum in Ecclesiam Dei irrepserat, vel ex ea communicatione, quæ fidelibus cum Iudæis conuersis intercedebat hoc periculũ iam Ecclesiæ imminere potuit, et præuideri à Paulo.
Fuerunt autem huiusmodi de Genealogijs disputationes.
Quis ex qua familia ortus esset, siue de se Iudæi agerent: siue de gentibus.
Id quod partim ostentationis plenum est, partim inanis cognitionis. Μύθους, igitur vocat huiusmodi quæstiones, quòd etsi sæpe non sint prorsus res falsæ et fictæ pro animi libito:tamen sunt inutiles, vti fabulæ et ficte narrationes Μύθος autem vnde nostri Galli duxisse vidẽtur suum illud Mot et Latinè Mutire, est vox aliquid significans hominis ore egressa et prolata, et generalis illius significatio est et acceptio.
Sermonem enim quemlibet notat etiã apud Homerum vox Μῦθος.
Iubet igitur sobriè potius eas delibare Paulus, quàm ijs inhærere et immorari.
Ait enim Ne atrendant.
Nam quasdam tradit etiam Dei verbum nec inanes, nec infructuosas: nec tantùm vetus testamentum, sed etiam nouum, vti Genealogiã Christi ipsius.
Id quod fit ad fidei nostræ confirmationem, et vere humanitatis Christi approbationẽ, in quibus eatenus nobis versari licet quatenus et modum teneamus, et scopum à Spiritu sancto propositũ non transiliamus.
Sic fecerunt quoque Patres, vt Augustinus lib 2.3.7. contra Faustum, et lib.2. de Consens.
Euangelist.
Hæ disputationes et inuestigationes nimiæ, videntur ex eo cepisse, quod ante Christum et sub lege studiosè inter Iudæos cuiusque familiæ descriptio fiebat et tum publicis archiuis, tum priuatis monimentis religiosè et diligenter seruabatur, adeò vt reiecti sint et expulsi ex sacrificatorum numero qui suam Genealogiam ostendere non possent.
Num. 1.vers.18, et Nehem. 7.
V.62.
Igitur iussi sunt eas habere tum in archiuis publicis tum priuatis scriniis Iudæi Numer. 25.vers.5. adeò vt Prophetæ ipsi libros totos de ijs ediderint vt est 2 Chron. 12. vers. 15.
Sed in eo ratio diuersa fuit illis et nobis, illi expectabant Christum ex vna quadam et certa suæ gentis familia, et genere nasciturum, non ex quauis tribu.
Idcirco distinctio familiarum diligenter retinenda ab ijs fuit vt melius postea Christum agnoscerent.
Nos iam ex ea familia natum scimus et habemus vt hac inuestigatione nobis hodie nõ sit opus.
Dein de prædicatur Christus, vt non vnus tantùm familię vel gentis: sed omnium populorum, omniũ nationum Mediator, Deus et Redemptor, vt in sola Iudæorum gente non sit hodie nobis Christus quærendus.
Dixit, et quidem rectè, August. etiam veteris Testamenti Genealogias ad Christum pertinuisse lib.19. contra Faust. cap.351.
Vnde apud illos ante natum Christum fuit hæc quæstio tolerabilior, quæ hodie cessat nisi si sumus infideles, et Christum verè natũ secundum Prophetas dubitemus.
Duplici nomine condemnat eas Paulus, quòd et sint Infinitæ, et Inutiles ad vitæ pietatem in nobis serendam et gignendam.
Vtrunque pugnat cum vero omnis studij et inquisitionis fine.
Quærimus enim vt inueniamus: et vt tandem ad aliquam cognitionem, atque etiam eam nobis vtilẽ perueniamus et infistamus ei acquiescentes.
Quẽ fructum aut vsum non præstant hæ quæstiones.
Edificationẽ igitur eam dicit quæ est in fide, id est, quæ secundum ipsius Dei voluntatem, verbũ, et præceptum est, et solida.
Nam finis Theologiæ veræ, est ædificatio conscientiarum nostrarum, non vana et turgida scientia variarum disputationum et quæstionum. Ædificant enim, sed ad pugnas et clamores tantùm eæ quæstiones, quæ sunt de huiusmodi rebus, ac propterea vt sunt ita meritò appellantur inutiles 2 Timoth.2.v. 16et23. 5 Porrò finis mandati est charitas ex puro corde, et conscientia bona, et fide non simulata. Αʹντίθεσις .
Opponit ex aduerso inutilibus istis quæstionibus veram Theologiæ tractationem, quæ charitatem pro fine habet, Verbũ Dei profundamẽto, πρᾶξιν autẽ, eámque legitimam, pro laboris fructu et pro iusto finis, ad quem tendit testimonio, quæ tria breuissimè quidem, sed tamen grauiter complectitur hoc loco Paulus.
Finis præcepti) id est legis Dei, quam suę curiositati prætexebãt, est charitas.
Ergo nõ ineptæ et inutiles quæstiones istæ.
Legis nomine Scripturam sacram intelligit, quæ Legis nomine appellatur, quòd tunc temporis alia nulla sacra scriptio adhuc esset, nisi de Lege, etsi Legem ipsam à Prophetarũ scriptis nonnunquam distinctam legimus Luc 24.
Sed et Legis nomen latisstmè patere certum est apud Paulum.
Vnde Lex fidei et Lex Spiritus à Paulo dicitur Romanor.3, v. 8.
Hîc autem pro Verbi diuini tractatione.
Nam docet Paulus quis sit veræ Theologiæ finis.
Is autem est non theoriticus sed practicus, non inanis sed fructuosus consolatióq; animarũ, quia charitas actionem producit, nec in sola contemplatione nec in verbis solis et lingua versatur a Ioan.3.v 18.
Scholastici aliud de sua Theologia sentiunt, cuius finẽ constituunt contemplationẽ et Theoriam.
Aiunt enim præstantissimæ scientiæ est præstantissimus finis.
At Theologia est ars præstantissima.
Hæc concedimus.
Sed quod aiunt, Contemplatio est nobilior actione.
Resp.
Actionem hîc non accipi à nobis pro opere mechanico: sed pro præstatione aliqua, cuius fructus sit Dei gloria et ædificatio conscientiarum.
Contemplatio autem nuda et mera imperfectus actus et humanę imbecillitatis indicium potius est quàm laus potentiæ, si desit scilicet istius contemplationis aliquis effectus et fructus qui cognitionem nostram consequi possit.
Aiunt isti Dixit Christus Luc. 1o. meliorem partem elegit Maria sibi.
Respond.
Versabatur in actione, non in nuda disputatione, cuius exercendæ gratiâ mundo ipsi renuntiabat Maria.
Aiunt Tertiæ præstantissimæ hominis partis actio est præstantissima.
Animus autẽ, cuius propria est contemplatio, est corpore excellentior.
Ergo et cõtemplatio est nobilior actione.
Resp.
Vera esset conclusio, si actio, de qua loquimur, solius corporis viribus fieret, non autem præcipuè operatione, id est, intellectu et voluntate ipsius animi nostri, ad cuius obsequium postea for mantur corporis membra.
Ergo quum dicimus actionem esse finem veræ Theologiæ et Christianæ, nomine Actionis vel Operis non intelligimus seruile et mechanicum aliquod opus, sed actionem intellectus et voluntatis nostræ ad Deum tendentis nobilissimã.
Nam ipsi illi Scholastici etiam constituunt int ell ectum practicum esse facultatem animi humani præstantissimam.
Aiunt quartò, oculus est præstantior manu.
Resp. Κατάτι.
Neque etiam hîc operis nomine intelligimus tantùm manuales actiones, sed cultum Dei, reformationem vitæ quæ sunt actiones nobilissimæ Charitas) Et ad Deum, et ad homines referri potest hæc charitas, quia Dei verbum vtrunque docet et Deum et homines diligere.
Nos tamen de charitate ea, quæ proximum spectat, hoc loco intelligemus.
Huic igitur charitati addit, Cor purum, Conscientiam bonam, Fidem veram et synceram.
Per quæ tria non tantùm vera charitas descripta est, sed etiam fundamentum illius et vsus demonstratur, ne hanc charitatem, quam finem præcepti dixit, putemus esle quiddam otiosum, et contemplatiuum, vt quidã fingunt.
Est.n. affectus charitas qui in animis nostris est, non vt lateat: sed vt sese proferat ipso opere.
Quia igitur charitas est animi affectus huiusmodi, Duo habeat oportet nempe, Veritatem et Opus, vt docet Ioann: in 1.
Epist.3. vers.18.
Cor purum) habet charitatis veritatem.
Itaque opponitur cordi ( Impuro, quod sordida et fœditates amat et diligit ( Ficto seu duplici, quod non est integrum et purum à simulatione et hypocrisi tum in Deum, tum in proximos.
Conscientia bona) vsum, et opus illius habet.
Nam et finem actionum nostrarum regit, et circunstantias prudenter tractat et perspicit in agẽdo.
Tunc enim est bona conscientia in nobis cùm cor nostrum nos non condẽnat, sed coram Deo licet attestari nos et rectum finem habuisse, et diligenter omnia, quæ circunspicienda erant, perspexisse, quantum in nobis fuit.
Fides autem est moderatrix, aut potius regula et norma vtriusque, quæ docet ex Dei verbo nos quò spectare debeamus, quid odisse, quid diligere, et quomodo pro cuiusque vocatione nos gerere.
Itaque coniungenda est cum verbo Dei.
Nõ vult autem Paulus hanc fidem esse hypocriticam quæ speciem tantùm pietatis et metus Dei præ se ferat: sit tamen ab vtroque remotissima.
Hæc fides igitur ad cognitionem ipsius doctrinæ refertur, quæ in nobis esse debet ἐν ἀληθείᾳ vt loquitur Coloss.
I vers. 6.id est, et qualem esse ex Dei verbo oportet, nõ autem qualis ex nostris aut hominum commentis, et sensu haberi, formaríque potest. 6 A quibus quum quidam vt à scopo aberrarint, deflexerunt ad vaniloquentiam Confirmatio superioris sententiæ à contrario.
Nam qui ab hoc scopo deflexerunt, inciderunt in miseram vaniloquentiam, et inutile studium, quantumuis magni aliorum Doctores esse vellẽt vel viderentur.
Hæc verò Pauli sentẽtia pulcherrimam confir mationem recipit non tantùm ex hæreticorum doctrina, qui vanitati illi planè dediti fuerũt, relicto veræ Theologiæ scopo vt Valentiniani Manichei et alij: sed imprimis ex somnijs Scholasticorum, qui nunc soli Theologi videri, et dici (si Deo placet) volunt.
Hinc apud eos portenta quæstionum, et myriades natæ inutilium disputationum, in quibus tota ætas tamen teritur. ac de quæstionibus quidem hæc sunt pauca exempla.
I Vtrum gratia qua nos diligit Deus, et nos vicissim Deum sit eadem.
Vtrum quid creatum sit an increatum, subsistens per se, an accidens. 2 Vtrum realitates an notionalitates sint præstantiores. 3 Vtrum personæ in Trinitate vera numeri appellatione dicantur tres. 4 Vtrum Pater producat Filium ratione intellectus vel voluntatis. 5 Vtrum numerus personarum in diuinis pertineat ad essentiam an ad rationem 6 Vtrum Deus possit quoduis malum etiã odium sui præcipere: et quoduis bonum etiam amorem et cultum sui prohibere. 7 Vtrum in Deo sit intellectus agens et passibilis. 8 Vtrum mundus melius condi potuerit, 9 Vtrum Papa sit misericordior Chisto, quũ Christus neminem à pœnis purgatorij liberarit. 1o Vtrum Papa possit vniuersum purgatorium tollere vel exhaurire.
Denique vide Erasmum hoc loco ne has feces diutius tractemus. 7 Quum velint esse Legis doctores, nec intelligant quæ loquuntur, neque de quibus asseuerant.
Descriptio est istius generis hominum, et superioris dicti amplificatio, vt doceat quicunque ab illo scopo aberrant, eos incidere in vaniloquium, quantunuis magni sint doctores.
His autem tribuit Paulus Epitheta quatuor, nimirum quod sint I Arrogantes Volunt. 2 Timoth.3 2 Ignari Coloss2. vers.18.3 Docendi munus præ se ferant, et sibi vsurpent Rom. 2.vocantur Ra bi Marth.23. vers.7. 4 Temerarij, assertores et habere se clauem scientiæ iactant.
Matth. 23.
Ex quibus omnibus intelligitur, quàm graphicè et verè hîc nobis à Paulo proposita sit Scholastica Theologia et Mag strorum nostrorum mores et ingenia descripta, ne non facilè hodie agnosci possent, nisi planè vel in ipso Meridie cæcutire velimus.
Denique cùm totam fidei doctrinam corrũpant, nulli tamen et doctiores et sanctiores videri volunt, quàm furfures isti et Midæ portantes auriculas asini. 8 Scimus autem bonam esse Legem, siquis ea legitimè vtatur.
Hypophora, per quam occurrit calumniæ, qua et ipse, et doctrina Euangelij grauabatur, quasi Dei Legem, quæ sacrosancta est, et Prophetarũ testimonijs confirmata, sperneret et damnaret Paulus tanquam vanam doctrinam, quia Genealogias, et huiusmodi quæstiones superius reprehenderat.
Nec verò vno tantùm loco Paulus cogitur se ab ea graui accusatione defẽdere, quasi Dei Legem damnaret: sed srpius, vti Rom. 7.v. 12. et Oalat.3.vers.24.
Ex quo facilè int elligitur, quàm validè et astutè oppugnata sit Euangelij doctrina ab istis nebulonibus et aërẽ ipsum subtilitate suarum quęstionum fatigantibus hominibus: quasi manifesto Dei verbo esset contraria Euangelii puri prædicatio.
Quod idem nobis à Doctoribus Papistarum obiicitur.
Sed ex hoc ipso loco apparet eos qui tunc temporis tam sanctis admonitionibus repugnarent maximè fuisse Iudæos.
Illi enim de lege gloriabãtur quam acceperant, et qua etiam abutentes circa huiusmodi quęstiones languescebant.
Gentes verò ad fidem conuersæ, vix, ac ne vix quidem istas de Genealogiis quęstiones attingebant: vel Legis à Mose datæ meminerant, de qua ante Euangelium non audiuerant: neque in ea, vti Iudæi, innurriti fuerant.
Præclara est hæc confessio Pauli Apostoli de vsu legis et veteris Testamenti in Ecclesia Christiana et sub Euangelio valde notanda contra Marcionitas, et Manichęos.
Obseruandum tamen est hîc Paulum non in vniuersum de toto vsu Legis agere, sed de eo tantùm vsu, qui erat maximè ad præsentem quæstionem accommodatus, et vt vanam illam Iudaizantium doctorũ ambitionem et iactantiam contunderet: qui quũ nihil, nisi garrulitatem et vaniloquentiam, monstrarent, præ se tamen ferebant magnam Legis obseruationem, prædicationem, ac reuerentiam.
Ergo docet quis sit verus Legis, quam prędicant, vsus, per quem Lex ipsa nobis salutaris et vtilis esse possit.
Est autem, si ex ea cor purum et sanã conscientiam habere didicerimus per fidem, quæ est in Christo.
Lex bona est, si quis lagitimè ea vtatur) Legitimus Legis vsus est, quum ad eum finem ea vtimur, ad quem nobis à Deo data est et promulgata.
Est enim is demum rectus illius vsus, qui quis sit supra docuit vers. 5. et 9.
Paulus alludit etiam aptè paronomasia quadam ad vocem νόμου in verbis vόμος et νομίμως.
Nec enim Lex est doctrina vtilis nõ vtenti illa legitimè, et vt oportet.
Sed obiicitur, etsi quis non vtatur rectè Lege, tamen ipsam legem per se bonam semper esse.
Qui enim eam in maiorem peccandi occasionem trahunt, ea legitimè non vtuntur, non desinit tamen Lex propterea esse bona.
Simile quiddam de Sacramentis afferri potest, quæ semper sunt signa salutis per se, quanquam impii vtantur ijs ad hypocrisin suam fucandam et tegendam.
Respon.
Hoc verum esse, sed à Paulo demonstratur hoc loco non tantùm quid res sit ipsa, id est, Lex sit in sese: sed quid in nobis, et qualis eius fructus esse et produci debeat, ne ea abutamur.
Erit autẽ tum demum fructuosa, si ad quem finem data est, cogitemus, id est, vt fidem cum charitate ex ea discamus et exerceamus. 9 Nempe sciens Legem iusto positam non esse, sed Legis contemptoribus, et ijs qui subijci nesciunt: impijs et peccatoribus, nefarijs et profanis, patricidis et matricidis, homicidis.
Io Scortatoribus, maseulorum concubitoribus, plagiarijs, et mendacibus, periuris, et siquid aliud est quod sanæ doctrinæ sit oppositum: E’ξήγησις.
Explicat enim quis sit is legitimus Legis finis, de quo dixit.
Est autem vt per Legem hominum mores et vitia corrigantur, et emendentut: non autem vt in vanis quæstionibus occupemur.
Posita enim est, vt scelera hominum, veluti homicidia, adulteria, mendacia coerceantur: non autem ad bonos, et qui iam sancti sunt, reformandos et reprimendos.
Mirum autem hîc videri potest, cur cùm illæ questiones, quas damnat Paulus, ad Legem cæromonialem et politicã pertineant, tamen de lege morali agat, non autẽ de cæremoniali aut politica.
Respon.
Quòd illa parte Legis, quæ est moralis, istos sibi aduersarios homines magis premi posse videt, quia se pietatis et sanctitatis nomine cõmendabant.
Deinde cùm præcipua Legis diuinæ pars sit Moralis, reliquæ verò duæ sint illius quædam appendices tãtùm, de legis Moralis vsu aptè et conuenienter agit Paulus, ex quo et Cæremonialis et Politicæ legis vsus quoque pendet et intelligitur.
Itaque non extra rem respondet et arguit Paulus.
Similis est hodie nostrorũ aduersariorũ et Monachorum fastus, et arrogantia. qui cùm toti criminibus scateant, nihil tamen, nisi Legem Dei, mandata, et sanctitatem vitæ crepant, vt videantur sancti, et nos oppugnant, quasi eadem illa spernamus et damnemus.
Quibus respondemus eos esse pares istis hypocritis à Paulo descriptis.
Quod ait Paulus, Legem non esse positam iusto, ex eius mente facilem sensum habet, nempe quòd qui sponte iam parent Legi, et virtutem sequuntur illi nullis loris et habenis vinciri debeant, nullis aliis præceptis egeant, quibus ad vitæ sanctitatem adducantur: sed illi tantùm iis egeant, qui sunt immorigeri, rebelles, et dissoluti.
Hæc sententia dignitatem et commendationem Legis non imminuit, quasi iustis et iis qui Doi spiritu aguntur sit vel contraria vel inutilis, sed eos tantùm perstringit, cum quibus egit Paulus, quos facilè quidem docet esse tales, quales hic alieno nomine pinguntur, id est, homicidas a dulteros, etc. lusto etiam est vtilis Lex. primum quia viam iustitiæ inchoanti perfectionem docet et omnis virtutis est noima.
Pelagius putauit eatenus Dei verbum et Legem vtilem esle, quatenus tantùm est liber continens doctrinam morum, contra quem variè disputauit Augustinus.
Exlegibus autem hominibus esse positam Legem potest videri mirum, sed verum est, quia vt coerceret hominum rebellionem posita Lex est, et exlegibus posita est, ne mancant exleges.
Hîc autem describuntur gradus nequitiæ: et primùm fontes ipsi duo, R. bellio, et Cõtumacia in Legem, ex quibus riuuli isti fluunt, duo scilicet, Impietas ad primam tabulam, et Peccatum, id est offensio proximi ad secundam tabulam pertinẽs.
Hæ res paruæ primum, postea crescunt, et dissolutiores fiunt, adeò vt tandem euadant homines, Nefarij, id est, publicè et nullo pudore peccantes, et Profani.
Inde infinita genera vitiorum nascuntur, quæ reuocat ad tria genera, Vim Libidi nem, Fraudes siue furando siue mentiendo fiant.
Decimum versiculum explicuimus in Ethicis nostris. 11 Quæ est, secundum gloriosum Euãgelium beati Dei, quod concreditum est mihi Denique easdem quæstiones inutiles docet contrarias esse Euangelio ipsi.
Commendat autem Euangelium nomine, Gloriosi à differentia scilicet quæ nonest de scriptura, sed de effectu intelligẽda, Dei ab authore, quem vocat non tantùm benedictum, sed beatum.
Definit denique illud Euangelium esse eam doctrinam, quæ ab ipso et collegis prædicatur Christi mandato.
Itaque videri potest argumentum ab enumeratione partium scripturæ sumptum.
Habet enim Legem et Euangelium, cui vtrique hæ quæstiones inutiles repugnant.
Opponit igitur Euangelium Dei isti Matæologiæ, quam et à Lege et ab Euangelio damnari docet.
Quo ipso demonstrat Paulus consentire inter se vtranque doctrinam contra Manichæos.
Sanam quoque doctrinam hãc vocat, quia æd’ficat ad pietatẽ.
Denique Deũ illius authorem μακάριον dicit et quòd in se felix sit et beatus, et quòd aliis felicitatẽ donet et afferat.
Benedictum alibi vocat eadẽ scriprura Deũ id est dignum omni laude et inuocatione.
Paulus autem appellat hoc idem Euangeliũ 2 Timot 2. vers. 8.suum Euangelium, id est, quod ipsi creditum erat, non cuius ipse sit author. 12 Gratiam igitur ei habeo, qui me robustum effecit, id est, Christo Iesu Domino nostro, quod me fidelem duxerit, vt qui me in ministerio constituerit.
E’'κβασις siue digressio ex iniecta mentione sui ministerii et Apostolatus, quem tuetur et commẽdat hoc loco.
Cur autem excurrat Paulus duplex ratio est.
Prima, vt hæc sit hypophora contra calumnias, quas inuidi homines illi obiiciebant propter superiorem vitam.
Quomodo enim videri potest Euangelij præco, qui tam atrociter illud antea fuit insectatus.
Captatas autem fuisse huiuscemodi occasiones ab aduersariis Euangelij apparet tum ex I. ad Corinth.15.tum quòd ad Epist. ad Galat. et hîc suum ministerium tuetur.
Secunda ratio cur suum Apostolatum Paulus cõmendet, est, vt Timotheo, quem exhortaturus erat ad difficile certamen suscipiendum, seipsum in exemplum proponeret, in quo summa Dei potentia, vis, misericordia, et virtus illuxit, ne fatisceret, aut expauesceret Timotheus.
Ita verò totum suum ministerium asserit Paulus, vt illius gloriam et laudem vni Deo vindicet, non sibi, non bonis suis operibus, aut præparationibus.
Hoc significat Gartiam habeo, Gratiæ enim aguntur bene ficiorum nomine acceptorum: non autem meritorum à nobis aut operum collatorũ.
Christo) Deum esse ex eo intelligimus Christum, cui et vocatio, et virtus conferens dona falutaria et nobis necessaria tribuitur 2 Corinth. 3.vers.5. omnis nostra idoneitas ex Deo est, Potentem reddidit) Non dicit Paulus, qui me tantùm iuuit, sustinuit, erexit: sed qui reddidit potentem, vt valerem: alibi ait ἱκάνωσε, et robustũ vt persisterẽ.
Ergo prorsus extenuat et deiicit vires suas Paul. quas se ab vno Deo fatetur habere Neque hîc de prima sua ad Euangelium vocatione tantùm, sed de toto ministerio suo et Apostolatu agit.
Vires enim à Deo nobis suggeri oportet ad vocationes nostras obeundas.
Vires etiam ad perseuerandum.
Vnde ait idem Paulus collocans me in Ministerio.
Hoc idem de nobis sentire debemus, et ex animo quidem, non autẽ simulatè et fict è:nec illud Leonis x.
Pontif Rom. blasphemum vsurpare, nos à Deo vocari meritis licet imparibus.
Fidelem duxerit) Illud ducere est efficere.
Nõ inuenit enim nos Deus tales, sed efficit.
Nec enim idcirco Paulum vocauit Deus quod fidelem inuenerit I. quia erat blasphemꝰ 2. quia frustra superius dixisset Robustũ me fecit.
Erat enim dicẽdum, Robustũ inuenit 3.
Deinde et quod illa fide litas est idoneitas, quæ non est à nobis, sed à Deo.
Et seipsum superiorémque sententiam planè euerteret Paulus, si quid in eo præcessisse boni oPeris fingamus, propter quod ipse à Deo sit vocatus. 13.
Qui prius eram blasphemus et persequutor et iniuriosus: sed mei misertus est. nam ignorans id faciebam fidei expers.
Comparatio est, ex qua Dei gratia maximè amplificatur, et maximè quod aduersarij in calumniæ causam arripiebant, transfert in suum cõmodum, et sui ministerij maiorem commẽdationem.
Accusabant igitur quod fuisset Paulus antea ( Blasphemus Insectator ( Violentus Quæ omnia concedit ille, quia et vera erant, et sic Dei gloria maior, et sua vocatio ad Apostolatum illustrior apparet.
Cùm enim talis fucrit, mirum est vocatum tamen à Deo esse Actor.9. et 13.
Nõ loquitur de se Paulus vt hypocritæ, sua peccata minuens, sed ea exaggerat. est enim hæc gradatio: Fui blasphemus. i. maledicere solitus Deo.
Deinde persequutor.
Denique rabiosus et contumelias omnes coniungens.
Mirum Dei opus in Paulo vocando, vt de multis persecutoribus verbi Dei non sit hodie desperandum.
Opponit autem Dei mifericordiam, per quam non tantùm veniam superiorum vitiorum consequurus est, sed etiam pulcherrimam illam ad Apostolatum vocationẽ adeptus, omnibus suis sceleribus ne futuris operibus vel quæ Deus post Pauli vocationem edenda ab eo præuiderat, electionis huius causam tribuamus.
Addit tamen rationem, quia feci, et ignorãs et ἐν ἀπιςτίᾳ. id est, carens fide et cognitione.
Non tantùm igitur docet se ignarum fuisse prius: sed se de fide et verbo Euangelij quicquam antea audiisse vel fuisse edoctũ negat.
Hîc igitur ἀπιςτία est species ignorantiæ, quæ est maximè excusabilis, quum quis non ignorat ea, de quibus oblata illi est cognitio: sed de quibus nunquam audiuit.
Ergo ἀπιςτία non est hoc loco infidelitas et incredulitas cum quadam malitia et animi obstinatione coniuncta: sed simplex et præcedenti verbi Domini prædicatione carens.
Vnde quæsitum est vtrum ignorantia excuset peccatores à peccato.
Quidam distingunt inter ignorantiam Simplicem et Malitiosam.
Alij inter ea quæ ignorantur.
Aut enim sunt vt illi aiunt, præcepta pertinentia ad Primam Legis tabulam, aut ad Secundam.
Illa ignorare non conceditur, vt volunt.
Hæc autem licet, quæ sunt Secundæ tabulæ.
Res.
Ignorantia excusat non à toto: sed à tanto Rom. 2.vers. 12.
Nam si cæcus cæcum duxerit ambo in foueam cadent: et qui ducit, et ipse qui ducitur. vt est Mat th. i5, et apparet, Genes. 2o. vers.5 et7.
Hinc autem quidam colligunt definitionem peccati in Spiritum sanctum: sed non satis apté.
I4 Superabundauit autem gratia Domini nostri cum fide et dilectione in Christo Iesu Αὔξησις Dei gratiæ, quæ vice confirmationis addita est, et cx verbis ipsis Pauli apparet, vt omnis superioris vitæ labes deleta esie doceatur.
Probat autem hoc ipsom etiam ex effectis contrarijs superiori illi vitæ, nempe ex fide, quæ opponitur blasphemiæ priori: et ex Charitate in Christo, quæ opponitur Persecutionibus, et Contumelijs prioribus in Dei Ecclesiam factis. 15 Fidus est hic sermo, et modis omnibus dignus quem amplectamur, Christum Iesum venisse in mundum vt peccatores seruaret, quorum primus sum ego. 16 Verum ideo misertus est mei, vt in me primo ostenderet Iesus Christus omnem clementiam: vt essem exemplo credituris ipsi in vitam æternam. Αʹνάκλασις eáque summo illustrandæ Dei gloriæ studio inducta, vt quod contra ministerium Pauli maximè videbatur antea obiici posse, hoc totum ad pios consolandos confirmandósque iã valeat, quum in Paulo, tanquam pulcherrimo quodam speculo, insigne et singulare Dei misericordiæ exemplum etiam maximi quoque peccatores habeant.
Ergo primùm se describit: deinde ex aduerso Dei misericordiam confert.
Demũ cæteros suo exemplo consolatur et exhortatur ad idem sperandum.
Magnum autem huius spei et certum fundamentum primum omnium ponit, nempe, Christum factum esse hominem, vt peccatores nimirum redimeret, etiã sceleratissimos.
Quod sundamẽtum, quia magni est momenti, cõmendat solita præfatione, fidus est sermo et dignus infr. cap.3v.1.2.
Timoth.2.
V.19.
Quãquam enim vniuersa scriptura sacra est per se, et in omnibus suis partibus amplectẽda, et sermo fidus, tamen imprimis illa, quæ summa fidei nostræ saluiis et spei capita cõplectitur, singulari quodã modo amplectenda est. qualis hæc et inf. cap.3.
V.16.
Cæterũ Christũvenisse, vt saluos faceret homines, est certissimũ. idcirco.n. dicitur Iesus Math.1. et est hocipsum αἴτημα θεολόγικoν quod nulli Chri stiano esse ignotũ potest nec debet, ideóq; diligẽ tius et retinendũ et commemorandũ.
Vnde fit, vt mirum videri non debeat, si qui talis antea fuit Paulus, misericordiam iam est consequutus.
Ea enim gratia factus est homo et Iesus Dei Filius Christus.
At fuit maximus peccator Paulus: fatetur id quidem ipse, non tantùm modesta quadam sui deiectione vtens: sed verè et ex serio sensu animi sui loquens, et quali à nobis infidelitas omnis maximéque obstinata debet apprehen di cũ pauore ac horrore conscientiæ, Et hoc suum tam graue, et grande peccatum esse illustrissimum summæ Dei misericordiæ erga omnes peccatores speculum decet, ne desperent vlli, sed conuertentur ad Deum, et in eo spem vitæ æterng habeant.
Ex hoc loco apparet quàm sit enorme scelus persequi Christi doctrinam et seruos, quanquam homines zeli velo conantur excusare tam impium facinus.
Persequuntur enim Christum ipsum, quo scelere nullum esse maius potest Act. 9. quanquam ex ijs tamen ipsis alij alijs grauiùs peccant:Ii grauius, qui scientes veram esse eam doctrinam nihilominus insectantur.
Leuiùs autẽ qui eam esse Dei doctrinam ignorant, inter quos fuit Paulus.
In se verò primo dicit patefactam Dei clementiam illam ingentem, quod non est accipiendum, ratione temporis.
Omnes enim sumus natura filij iræ, et neminem ante Paulum vocauit ad se Christus, aut hodie vocat, qui non sit natura illius hostis et persequutor, si votũ spectes: Sed se primum vocat aliorũ comparatio ne, et sceleris sui detestatione, id est, insignem peccatorem et cæteris capitaliorẽ Ecclesiæ Dei Definit autem fidem et à subiecto, circa quod versatur.
Est autem Christus: et à fine, quem spectat vel potius sperat.
Est autem vita æterna. 17 Regi autem æterno, immortali, inuisibili, soli sapienti Deo honor, sit et gloria in secula seculorum.
Amen.
Epiphonema, id est, sententia summi ardoris et vehementiæ plena, in lquam ex diuinæ erga se misericordiæ meditatione erumpit Paulus, quoniam zeli sui feruorem, et suæ gratiarum actionis silentium comprimere iam non possit amplius.
Itaque effundit hanc præclarissimam vocem de stupenda Dei bonitate, primùm quidem erga se patefacta: deinde quæ cernitur in cæteris rebus omnibus.
Quæ nanque de Deo hoc loco dicuntur, illi semper competunt, quanquam ad Pauli conuersionem optimè quadrant, in qua Deus suæ bonitatis, sapientiæ, gloriæ, et immutabilitatis specimen eximium ostendit.
Ergo si quid mirum et incredibile inest ac occurrit in tanta PauIi conuersione, ne mirentur.
Nam est Deus qui conuertit, Deus, inquam, ille rex, et æternus, qui potest omnia, et ab æterno fuit.
Si quid alienum, et nouum apparet in eadem factum conuersione est Deus ille sapiens.
Si quid pręter humanam rationẽ extitisse cernitur, idẽ ille Deus est inuisibilis, vt qui alia, quàm carnali ratione operatur et exequitur sua consilia, sua beneficia confert, et Euãgelium suum prouehit.
Itaque hæc omnia Epitheta sunt rot ἀιτιολογίαι, ne fictitium hoc esse videatur, et impossibile foctu quod Paulus de se narrat, et de Dei misericordia in conuertendis sceleratissimis.
Similia Epiphonemata passim apud Paulum occurrunt, vti Romanor. 9. vers.5. et infra 6 v. 16 Quatuor autem Epitheta Deo tribuit, Vocat enim Regem seculorum, immortalem, inuisibilem, sapientem et quidem solum.
Alia quoque alibi.
Deo nomina tribuuntur, sed hîc selegit Paulus, quæ magis circunstantiis sui facti et vocationis conueniebant, Romanor. 1.
V.2o. et Exod.34.v. 67. et passim in Psalmis et hæc, et alia leguntur.
Rex seculorum) dicitur quia condidit tempora non tantùm hæc quæ dicuntur Αʹιώνιά  Tit.1.
V.2 et à rerum conditarum siue creatarum initio ceperuntised illa quæ fluxerunt ante mundi creationem, si modo nobis liceat bona Peripateticorum veniâ illam durationem tempus appellare, vt docet Augustinus in lib.
Confe.11.
Est enim Deus ante omnem temporis non tantùm durationem: sed etiam cogitationem. lstud tamen Epitheton quidam de Christo propriè scribi putãt, quia Pater seculi nominatur Isai.9. vers. 6.sed alius est illius loci sensus.
Idcirco autem Deus. i.
Trinitas ipsa appellatur Rex seculorum. vt immutabilis et æternus Deus esse intelligatur, qui nullum temporis principium habeat: Cui subsequens est, vt sit immortalis.
Hoc enim significat ἄφθαρτος.
Nec enim ad mores incorruptos pertinet hæc vox, vt nonnunquam accipitur, sed finem temporis excludit, que madmodum æternitas principium ὑπάρξεως.
Inuisibilem) vocat iuxta illud Christi, Deum nemo vidit vnquam Ioan. 1.vers.18.id est, humano visu Deus conspici non potest, vt explicat Augustinus lib.
I.de Trinitate cap.6.
Beati quidẽ Deum vident et videbunt, sed alia ratione et visione, quàm hæc nostra est.
Hoc de solo Patre quidam dici putant, quia Filius per carnem assumptam factus est nobis conspicuus Deus, quẽadmodum etiam loquitur Paulus infra 3. vers.16.
At nec in Christo ipsa deitas fuit conspecta, imò velo carnis fuit obducta et obtecta.
Præterea dicit Christus ipse, qui me videt, videt et Patrem Ioa. 1a v.9 vt ad Filium quoque hic locus referri debeat, quatenus Deus est.
Sapientem) vocat non eo modo, quo nos homines sæpe sapientes dicimur, sed incomprehensibili prorsus sapientia, qua solus sapiens est et quæ quemadmodũ. ait id I Corinth 2. sapientia repugnat et aduersatur mundi et hominum sapientiæ, vt si quid in ipsius operibus non cõprehendimus, obmutescamus, et Dei consilium immensum adoremus, non autem in temperie quadam animi agitati obstrepamus Deo, quod multi faciunt.
Soli) Quæsitum est vtrum hæc vox ad Deum, an ad vocabulum sapienti sit referenda: quasi hîc Deus vel solus Sapiens, vel solus Deus appelletur qui est æternus, immortalis, inuisibilis.
Variæ sunt interpretationes.
Ego verò potius existimauerim illud coniungendum esse cum proxima voce, Sapienti.
Hîc enim miram Dei sapientiam prædicat Paulus, quæ nulli homini satis nota esse potest, per quam è miserrimis et desperatissimis peccatoribus, et Euangelij persecutoribus præcones, pastorésque Ecclesiæ suæ facit mutans eos mira sua potentia et virtute, vt ex lupis sæuissimis fiant oues placidissimæ Isai.11.
Honorem autem et gloriam tribuit Deo.
Alibi alia quoque tribuuntur, vti in Epist.
Iudæ in fine et 2.
Petri 3.vers.18. quæ duo videntur ita separari et distingui posse, vt τιμὴ sit ipsius maiestatis Dei excellentia, splendor, admiratio, et virtus: δοξα verò illius tantæ virtutis prædicatio, præconium, et celebratio, quæ fit ore hominum, vel Angelorum.
Prius enim Dei maiestas agnoscenda est, post prædicanda.
Quæritur autem.
Vtrum hæc de solo Patre, an etiam de Filio dicantur, et de Spiritu sancto, quia Arriani ad solum Patrem hæc per tinere volunt, quem vnum propriè quoque contendunt esse Deum Chrysostomus autem ad Filium hîc refert.
Respond.
Si verba spectentur, ad Patrem referri, cui suprà quæ sunt propria diuinitatis tribuerat Paulus: si tamen res ipsa definiatur etiam ad Filium, et Spiritum sanctum referri, quia paris sunt Filius et Spiritus sanctus cum Patre dignitatis: et confirmatur 2 Petri 3. vers. 18. nostra sententia.
Quia verò superio. versiculo Christum nobis vti mediatorem, et hominem Paulus proposuit, ex more suo et scripturæ, in Patris persona complectitur et restringit, quæ sunt propria diuinæ naturæ.
Est verò periculosa Erasmi annotatio ad hunc locum, qui id rarum esse in Apostolicis literis ait, vt Dei vocabulum Christo et Spiritui sancto tribuatur.
Ac ne in symbolo quidem Apostolico, Filium et Spiritum sanctum Dei nomine concedit proponi nobis.
In quo toto cœlo errat.
Nam qua ratione Patrem confitemur esse Deum, cùm dicimus Credo in Patrem: eâdem etiam Filium agnoscimus Deum, quia sic enuntiamus, et in Filium: idem de Spiritu sancto et in Spiritum sanctum, præterquam quod ita pronuntiatur prima illa pars Symboli Credo in Deum, vt illic dispunctio adhibeatur Credo in Deũ, et susistat vox: deinde explicatur quis sit ille Deus, nempe Pater, Filius, et S sanctus distincté. 18 Hoc mandatum commendo tibi, fili Timothee, nempe vt secundum prægressas de te prophetias, milites per eas bonam illam militiam.
Regressio est ad propositũ, et huius Epistolæ proprium argumentum, quod digressione illa superiori de vocatione miraculosa Pauli fuerat interruptum.
Ergo postquam à quibus vitijs Pastori Ecclesiæ sit cauendum docuit, adiicit quæ sit summa totius muneris ipsorum, nempe et vt Fidem sanam habeant, et Conscientiam bonam et integram.
Fidei nomine doctrinam vniuersam intelligit, quæ ex puro Dei verbo docetur in Ecclesia:imprimis autem Euangeliũ significat, quæ pars Scripturæ fidem nobis propriè proponit, Bona conscientia ad ipsius pastoralis muneris executionem pertinet.
Facit enim illa, vt syncerè rectè et integrè, quemadmodum oportet, in toto et vitæ et vocationis nostræ cursu versemur, et nauigemus, donec ad portum peruenerimus.
Est autem is portus mors.
De vtraque sup. copiosè vers.5.
Ex hoc autem loco facilè intelligi potest, ecquod pastoris munus esse velit Paulus.
Id quod ipse Tit.1.vers.9. amplius docet et Petrus I Pet.5. vers.2.
Nempe vt pascant gregem Domini verbo Dei, quod proprium est animorum alimentum.
Ad quod et doctrina pura, siue sana cognitione illius verbi opus est: et prudenti synceráque eiusdem dispensatione, et ὀρθοτομίᾳ vt loquitur Paulus ipse inf. 2 Timoth. 2 id est, ne sit personarum acceptator Minister verbi Dei: sed exactor à quoque officij, et cultus Dei.
Quod si idẽ tunc de officio Episcopi receptum et cõstitutum fuisset, quod postea et in Papatu constitutum est, certè neq; doctrinã neque bonã conscientiã cõmen daret et requireret in Episcopo Paulus.
Quanquã enim Episcopũ explorandum et exanimandũ illi seribunt cano.
Qui Episcopus ordinandus dist.25. tamen cùm munus Episcopi describunt et definiunt eo modo illi loquuntur, vt nihil planè cum hoc Pauli loco cõueniat in cano.
Perlectis dist.25 Ad Episcopum pertinet Basilicarum consecrati o Vnctio altaris, consecratio Chrismatis: ipse prædicta officia et ordines Ecclesiasticos distribuit: ipse sacras virgines benedicit, etc.
Quæ mera sunt tam sanctæ dignitatis ludibria, nimirum tam procul à vero Episcopatus sine in Papatu receslum est.
Commendat autem Paulus hanc suam, quanquam breuem pastoralis muneris descriptionem duplici argumento, Generali, et Speciali, quo diligentiùs et à nobis omnibus, et à Timotheo excipiatur et obseruetur diligentiùs.
Generalis quidem ratio est quæ à genere sumpta est, dum Præceptum appellat, ergo non negligendum impunè, et Depositũ.
Specialis ratio commendationis spectat Timotheũ, et tũ à suo in eum amore, tum ab ipsius officio ducitur, qui Prophetias de se hà beat plures Præcedentes, vt certus sit de Dei auxilio, et sua vocatione, Quod ad Prophetias, quidam, vt Chrisostomus, eas accipit de ordinaria via et electione, quam obseruatam esse vult in Timothei electione: alij de extraordinaria accipiunt, qualis illa, quæ clara Dei voce facta est Actor. 13.
Tale de Timotheo extitisse Dei testimonium volunt.
Actor. 16 vers. 2.
Ego extraordinariam electionem accipio hoc loco.
Vt milites per eas) Explicat Paulus qui modus sit Euangelici ministerij fideliter exequendi, ninimirum, durum sæpe certamen subeundum esse sed in eo debere Timotheum sustentari bona spe quæ Dei promissionibus generalibus, et præcedẽtibus illis Prophetijs incumbat.
Ministerij verò Euangelici cursum cõparat militari certamini, nec hîc modò, sed in 2 Timoth. 2.vers.3 4.v. 7. vti et Deus ipse se comparat duci.
Exod.15.
V.5. vt intelligatur qualis sit Ministrorum conditio, nimirum dura et certaminum aduersus hæreses et vitia hominum plena.
Neque verò hoc facit, vt Episcopi militaribus se negotijs immisceant.
Iure enim damnantur, qui arma tractant, Episcopi.
Nam nemo militans Deo, se implicare debet illis negotijs 2 Timoth.2. vers.4 Hoc enim genus militiæ est spirituale, non carnale, et arma Episcoporum sunt spiritualia:nempe, preces, lachrymæ, verbum Dei:non autem carnalia, qualis est gladius bombarda, etc. 19.
Retinens fidem et bonam conscientiam: qua repulsa, nonnulli fidei naufragium fecerunt.
Continuatio est: si militudine enim docet quãtum sit erroris huius, qui in ministerio Euangelico committitur, imprimis autẽ in bonæ conscientiæ desertione periculum.
Est enim fidei naufragium.
In quoet magnitudo periculi, quia fit iactura fidei: et terror ostenditur atque metus, quia naufragium appellatur.
Est igitur bona cõscientia velut arca fidei et sanæ doctrinæ, ac intelligentiæ thesaurus: tanquam illius cynosura, à qua qui deflectunt, se et nauem, id est, intelligentiam illam sanam perdũt, iusto Dei iudicio in eos grassante perciti.
Ex ea igitur scilicet bona cõscientia torũ vitæ nostræ cursum regere debemus.
Quod autẽ bonam conscientiam homines Ethnici commẽdant, quale est illud, Nil conscire sibi nulla pallescere culpa.
Hic murus aheneus esto. et, Conscientia mille testes. item, Bono viro nihil præter culpam præstandum, et cætera huiusmodi: vim quidem testimonij conscientię demonstrãt, quanta sit: præcipuum tamen periculum, quod ex ea spreta metuendum est, nõ ostendunt, quod est hoc, amissio et euersio veræ fidei doctrinæ, et cognitionis de nostra salute et Dei erga nos misericordia. 20 Ex quibus Hymenæus et Alexãder: quos tradidi Satanæ, vt discant non blasphemare.
Hoc ipsum duobus exemplis confirmat, Hymenæi et Alexandri, de quorum altero agit hic ipse in 2 Tim. 2.
V. 17. cuius errorem qualis fuerit describit, in quẽ Alexãdrũ quoq; incidisse verisimile est.
Fuit autẽ hic Alexander Ephesius Act. 19.
V. 13.
Vtrunque autem ad terrorem cæterorũ pseudopastorum punit Paulus excommunicatione quam solenniter antea in Ecclesia factã fuisse verum est.
Hîc autem eam repetit, vt intelligant omnes, quo iudicio digni sint omnes hæretici obstinati.
Verba autem hæc tradidi Satana quid significent, D.
Beza in I Corinth.5. vers.5. explicuit, ad quem lectorem remitto.
Nam illîc melius explicatur, quàm in canon.
Audi denique.
De forma vero Papisticæ excom municationis vbi duodecim Sacerdotes circunstant Episcopũ, et lucernas ardentes habent, quas in terram proiiciunt. vide canon.
Debent duodecim Sacerdotes 1I. quæst.3.
CAP.
II.
DHORTOR igitur ante omnia vt fiant deprecationes, preces, postulationes, gratiarum actiones pro quibus uis hominibus.
Transitio est ad alteram Euãgelici muneris partem, quæ est publicarum precum pro quolibet hominum genere conceptio et profusio coram Deo.
Quæ disputatio commodè subiicitur tum ad susceptum argumentum, quia pastorem Ecclesiæ de omnibus sui muneris partibus Paulus informat:tum etiam ad superiorem conclusionem, quia hoc ipsum est optimum pietatis Christianę exercitium, et veræ fidei conseruandæ modus tutissimus.
Precibus enim impetramus à Deo, vt in sana ipsius doctrina et metu pergamus confirmemur, et crescamus.
Hoc autem loco et capite Paulus breuiter complexus est, quæcunque de oratione siue precibus Christianorum quæri possunt.
I Quæ sit, et quot eius genera. 2 A quibus sint preces fundendæ. 3 Pro quibus 4 Vbi siue quo in loco. 5 Quando. 6 Quomodo et qua cum animi reuerentia, et totius cœtus decoro: quæ singula suis locis à nobis (Domino dante) explicabuntur.
Loquitur autem imprimis Paulus de publicis Ecclesiæ precibus, nõ de singulorum Christianorum priuatis precationibus, quæ fiunt à quoque domi et in conclaui.
Nec enim has in domibus singulorum fidelium pastores facere debent: vel sufficiunt.
Sed primo loco quæsitum est.
Quot sint pastoralis curæ et muneris partes, vt intelligatur quàm rectè et ordine omnia persequatur Paulus Respondẽt Canonistæ esse tres.
Astaria siue basilicas totas consecrare: virginibus benedicere: Ecclesiasticos ordines distribuere, vt diximus supra ex canon.
Perlectis S Ad Episcopum Distinct. 25.
Hæc Euangelici ministerij definitio prorsus inepta est, et vana, cùm nihil huic simile doceat scriptura.
Quare illi ipsi se reuocant, et alibi corrigunt, et melius sapiunt tota distinct. 85.
Nam docent Episcoporum munus esse vt doceãt corripiant, liberales sint.
Priora duo reipsa pars sunt pastoralis muneris: tertium et postremum non item, sed illi cum omnibus Christianis commune. in Epist. verò ad Hebræos cap.5.vers.1, 8. vers.3. 9. vers. 24. dicitur fuisse officium Sacerdotis offerre, et precari pro populo.
Paulus in Epist. ad Titum 1.vers.9. inf. cap.4. vers. 11. 2 Timoth.4. vers. 2. ait, ministerium Euangelicum positum esse in eo, vt pastores doceant sanam doctrinam, refutent falsam, denuntient et corripiant siue increpent aberrantes in Ecclesia.
Hîc autem addit etiam ad eosdem pastores pertinere, vt ipsi precẽtur publicè pro tota Ecclesia, et præcipuis illius membris.
Ratio est, I. quia, vt ait Chrysostom.
Pastor est velut communis totius cœtus pater, qui omnium curam gerit.2.
Quia est publicũ totius Ecclesię os, vt nos in doctrina, et iis quę huic connexa sunt, erudiat, qualis est oratio.
Ergo et precari debet, quia eo precãte tota Ecclesia orat. 3 Hoc fuit officium olim sacrificatoris, in quo nulla cæremonia continetur.
Hebr. 9. vers. 24.
Numeror. 6.vers. 23. 4 Denique mos veteris Ecclesiæ, quæ Dei spiritu regebatur, in qua pro toto cœtu, et ipsius nomine Pastores fundebant preces Deo, et populo benedicebãt, vt ex variis historiis constat, et annotat Augustinus Epist.9o.
Ergo cùm sint hæc tria præcipua pastoris munera et officia, Docere, Corripere, et Precari, cõplexus est Paulus, Docendi verbo etiã correptionem.
Precationem autem hîc seorsim persequitur, quia est ministerii Euangelici pars præcipua, vti diximus.
Magnam autem vim esse huius publicæ precationis, et magnam illius habendam esse curam à pastore, docent hæc verba Pauli et commendatio, ante omnia πρῶτον πάντων.
Est enim comparatio, et commendatio huius exercitij, tanquam omnino necessarij in Ecclesia Christi, et vtilissimi, denique retinendi.
Neque tamen hæc verba confirmant, vel iuuant Audæorum siue Messalaniorum hæreticorum errorem, qui puppim et proram salutis in precationibus, id est, certis statísque horis factis orationibus et de murmurationibus (quod hodie faciunt Monachi Papistici) ponebant: sed tantùm docet Paulus, quàm debeamus sedulò et diligenter precari Deum: et quàm solicitum de eo debeat esse non modo pastoris, sed singulorum etiam fidelium studiym.
Preces enim publicas quidam impiissimè, etiam hodie contemnunt.
Ait autem Paulus, Adhortor, Quæ vox negligentiam nostram perstringit, et arguit.
Quanquam enim et Dei ipsius maiestas, et promissio iussióque: item fructus ipse, quem ex precibus nostris vberrimum sentimus, satis nos ad precandum excitare deberet, sumus tamen natura nostra mirè ad orandum frigidi, et torpentes.
Itaq; exhortãdi et euigilandi sumus.
Christus ipse nos ad petendum et precandum adhortatur.
Petite et inuenietis, Matth.7. vers. 7.
Væ igitur somnio pigritiæque nostræ etc.
Luc. 17 Ut fiant deprecationes) Primum præceptum ponit quod est, faciendas esse preces in Dei cœtu cui secundum adiungit, nempe pro omnibus: ex quibus tertium iam facile colligi potest, A quo fieri debeant: nempe, à pastore.
Nam agit (vti diximus) de publicis precibus.
Sed ex hoc ipso loco definiri potest, Quid sit oratio, et quot illius sint genera siue species.
Precandus est igitur Deus quod extra dubium est, et concedunt non modo Christiani homines: sed etiam Ethnici et profani, vt et Tertullian. in libro de Testim. conscientiæ, et Iustinus Martyr in lib. de Monarchia Dei copiosè docent: item, Iuuenalis, Persius, et Horatius et alii poëtæ id docent.
Homerus, et Virgilius, qui suos inducunt preces fundentes ad Deũ, et eum inuocantes.
Nec gens vlla est, quæ si testimonium et vocem propriæ conscientiæ audiat, hoc axioma neget esse verum, vel refutet.
Vult autem Paulus fieri deprecationes, preces postulationes, et gratiarum actiones.
In quo primum est obseruandum non temere tot voces esse simul congestas, sed partim vt precandi assiduitatem et studium inflammet, incitet et iniiciat nobis his tot verbis, nósque excitet, quemadmodum dixi: partim verò vt diuersa esse precationum genera ostendat, quemadmodum diuersi sunt hominum affectus, diuersa hominum conditio, diuersa nostri status ratio, et ita pastor scitè accommodet quæ sunt cuiusque orationis generis propria.
Denique, vt ostenderet Paulus, regum, et principum, cæterorúmque hominum commemorationem in nullo precum genere omittendam esse, tot species commemorauit, itáque omnes negligentiæ tollit excusationes.
Cap.1.
Quæritur autem primum quomodo hæ voces differunt δέησις, προς ἀχὴ  , ἔντάξις, et Εὐχαριστία Quod vt commodè fiat primùm explicetur et definiatur, quid sit oratio in genere Est oratio (ait Damascenus) πρεπόντων αἴτησις, id est, Decentium postulatio petitióque à Deo.
Igitur cõplectitur res, quæ sunt à Deo postulandæ.
Illas enim solas fas est, et decet nos petere à Deo.
Dicitur autem à Latinis Oratio ab ore, quia ore fit.
Nec enim orationem vocabant quæ intus et corde tantùm conciperetur, non etiam ore proferretur.
Vnde orationis vim in dicendo maximam et in gestu esse respondent.
Varro lib. 5. de lingua Latina.
Hebræi vocant תפלה à iudicando, quia deiici nos coram Deo necesse est, si verè precari velimus, id quod ex animo sensúq; nostræ inopiæ facilè fiet.
Definitur etiam oratio Dei veneratio animi nostri vota et affectus illi pandens, vt auxilium ab eo impetremus.
Id colligitur ex Tertulliano, et Psal. 142.vers.2 QQuotuplex autem sit oratio quæritur, Resp.
Est duplex, Implorans eáq; pro nobis, vt Bona det Deus, Mala auertat et auerruncet: vel pro aliis.
Et Agens gratias, Est Εὐχαριστία Psal.22.
Quæ inuocat et petit αἴτησις appelletur nomine generali, et oratio siue ἀχὴ  Quæ verò pro nobis ipsis postulat à Deo bona προς ἀχὴ  dicitur, vt Psal 61.
Quæ petit vt à nobis auerruncentur et abigantur mala, δένσις vti Psal. 14o.
Quæ pro alijs interpellat et intercedit apud Deum est ἔντάξις, vel μεσιτεία.
Hæc tot sunt genera precationum publicarum.
Vide tamen August.
Epist. 59.
Cap. 2.
Quæritur autem à quo fieri preces debeant et possint.
Resp.
Ab omnibus in vniuersum: sed priuatæ à priuatis.
Publicæ verò à solis iis qui Ecclesiæ præsunt, quales pastores et olim Diaconi.
Ac quoad priuatos scribit Chrysostom. iam olim fuisse solitos Christianos bis in die, scilicet, mane, et vesperi domi precari, adeò vt milites ipsi in castris id consuessent, et data est illis à Constantino breuis formula et precatio, quã mane et vesperi dicerent.
Eusebius lib.4. de vita Constantini.
Sed de publicis precibus hîc agimus.
Primùm igitur Pastores debent precari publicé.
Ad eos enim hæc res pertinet.
Sed etiam ex veteri Ecclesiæ disciplina Diaconi possunt et Presbyterij etiam ij, qui doctrinam non tractãt.
Eorum enim muneri preces adiunctas fuisse scriptum est, in canon Perlectis 5 ad Diaconũ dist. 25 et apud Socratem Scholast. lib, 2.
Histor. cap.11. etiam præsente Episcopo, quanquam eodẽ præsente sacramenta administrare Diaconus non potuit, vt est in cano.
Peruenit distinct 93.nisi ab Episcopo iussus esset.
Quod autem obiici potest de Solomone, qui, adstante summo sacrificator, etamẽ preces publi cas pro populo fudit, vt est 1.
Regum 8. vers.14. nõ obstat.
Hoc enim semel tantùm factum est, et quidem extraordinarié.
Nam Azarias rex et successor Solomonis, qui in Sacerdotij munus irruere voluit à Deo lepra percussus est, et segrex factus 2.
Reg. 26. vers.18.
Cap.3.
Quæritur pro quibus fieri debeant preces Resp. pro omnibus, id est, quouis hominum genere, religione, sexu, ætate, conditione.
Sic enim vox πάντες hoc loco sumitur, vti et postea quemadmodum doctissimus Beza obseruauit.
Ratio est, Quòd homines quosuis pro Dei creaturis, et pro proximis nostris agnoscero debeamus.
Ergo omnium vita, salus, et conditio nobis curæ debet esse, nec quisquam negligendus, quantunuis pauper, humilis et abiectus.
Excipiunt tamen quosdam Scholastici, imprimis inimicos nostros, pro quibus non putant specialiter orandum esse.
Communia enim humanitatis officia tantùm illis tribui oportere: non autem hæc tam egregia, quæ solis amicis debemus, qualis est oratio.
Durand. in lib.3.
Sentent. distin. 3o. quæst. 1.et Thomas in 2. 2æ quæst. 25.
Quæ sentẽtia quàm sit falsa docet Christus ipse Matt. 5,vers. 44.
Precamini pro ijs, ait, qui vos infestãt. item docet hîc Paulus qui iubet nos precari pro. regibus, qui tunc proculdubio erant infesti hostes Christiani nominis, et persecutores.
Quæritur verò vtrum pro excommunicatis et hæreticis sit in publicis precibus precãdus Deus.
Nam qui orat cum excommunicato, est et ipse excommunicatus canon.
Qui communicauerit 1I.quæst.3. qui canon est ex consil.
Chartag. 4. cap 73.
Deinde dicit loan.ne salutandos quidem eos esse, aut Aue illis dicendum 2.
Ioan. vers.1o.11. quare nec pro iis videtur esse precandum.
Resp.
Cùm aberrantes sint in viam reuocandi. vt monet Iacobus cap.5. vers. 19. nec excommunicario ad subuersionem, sed ad ædificationem sit instituta, vt cõuertatur ad Deum qui peccauit.2.
Cor. 7.vers. 1o.1o. vers.8.etiam pro hæreticis et excommunicatis est precandum, eóque vehementiùs et ardentiùs, quò magis sunt à Deo illi alieni et exitio suo proximi.
Atque hæc breuis responsio est.
Quæritur etlam Vtrum pro viuis solùm sit in Ecclesia precandum, an etiam pro mortuis: hæc quæstio videtur ardua et valde difficilis propter morẽ veteris Ecclesiæ, et propter ea, quæ scribit Epiph. contra Ærianos hæres.75. qui hoc fieri debere negarunt.
Omitto enim quod Papistæ ex2.
Machab. 12. vers.43, et a5. afferunt.
Primùm enim non sic legitur, vt legunt, Bonum est orare pro mortuis, et totus ille locus pertinet ad spem de resurrectione carnis, non ad preces pro mortuis.
Deinde quod est vers.4o.
Res est igitur salutaris et sancta, planè glossema esse apparet.
Denique nec fidem meretur ille totus liber cùm sit Apocryphus, et excusationem authoris longe à Canonicis libris dissimilem contineat cap.15v.39.
Afferuntur igitur testimonia veterum, imprimis autem Augustini lib. de Cura pro mortuis cap. 18. quod canonizatur (vt vocant) cano.
Non æstimemus 13 quęst.2. item aliud eiusdem Augustini dictum cap. 11o. in Enchirid.
Sed etiam Arnobius vetus scriptor Ecclesiasticus idem confirmat lib. 4.
Aduers. gentes sub finem libri nempe pro viuis et mortuis in Dei Ecclesia precatos esse Christianos.
Resp.
Nullo verbi diuini fundamento niti August. vel Arnobium, sed sola quadam erga mortuos beneuolentia et humanitate, solisque cõiecturis.
Id quod nec Augustinus ipse dissimulat.
Præterea possunt adduci alij eiusdem August. loci, ex quibus quàm varius in ea re fuerit intelligetur, quemadmodum in Enchir. pridem annotauimus.
Denique opponuntur Augustino scriptores, patrésque Ecclesiastici, et ii quidem pij, et Orthodoxi, quemadmodum Ambrosius in lib. qui inscribitur Abraham cap.9. vbi id tantùm mortuis à viuis præstandum docet, vt eos sepeliant: non vt pro iis orent, id quod etiam videtur confirmari posse respõso Christi quod est Matt. 8. vers. 22.
Obiicitur etiam Hieronymus, cuius hæc est apertissima sententia.
In præsenti seculo siue orationibus siue consilijs inuicem posse nos iuuari.
Cùm autem ante tribunal Christi venerimus, nec Iob, nec Noe, nec Daniel, rogare posse pro quoquam.
Quam sententiam Papistæ ipsi in suos canones retulerũt cano. in præsenti 13 dist.2.
Origo autem huius mali ex paruis initiis cepit.
Primùm ex eo quod cepit piorum, qui pro nomine Christi passi erant, et mortui, in Ecclesia et imprimis in Synaxi, publica mentio publicè fieri.
Vnde Martyrologia nata sunt, qui sunt libri in quibus nomina Martyrum descripta erant, quæ ex scripto in communicatione Cœnæ recitabantur.
Inde ad eorum sepulchra ceperunt homines precari, et vigilias agere, et liba offerre, vt docet Augustinus in lib. de Moribus Ecclesiast. cap.14. et Epist.119. quem tamen morem idem Epist.64 sublatum et abolitum esse cupit.
Addunt Papistæ quasdam exceptiones alias, quæ sunt nullius momenti.
Ac primum interdicũt ne omnino pro ijs oretur, qui sibi manus violentas attulerunt: qui si mortui sunt, vera est eorum sententia, sin minus, falsa.
Possunt enim resipiscere.
Est tamen hoc Papistarum dictũ in cano.
Placuit vt hi 23. quæst.5. et est ex concil.
Braccarens.
Act. 34.
Deinde iubent, ne precemur pro clericis qui in bello pro Gentilibus occubuerunt, dum eorũ partes et castra sequuntur.
Est ex Tiburiensi cõcilio in cano.
Quicunque clericus 23. quæst.8.
Sed hæc exceptio vana est, quia non est pro mortuis orandum.
Excipiuntur igitur ab hoc Pauli dicto ij soli, qui in Spiritum sanctum peccant, pro quibus minimè est precandum, quemadmodũ docet loan. 1.
Epist5.vers.16. et exemplo Saulis confirmatur 1.
Samuel 16. vers. 1. 2 Pro regibus et quibusuis in eminentia constitutis: vt tranquillam ac quietam vitam degamus cum omni pietate et honestate. Πρόθεσις quæ non modo superius præceptum illustrat: sed|etiam explicat.
Addit enim illud ipsum, de quo magis aliqua et anceps quæstio erat pro ratione temporis, quia tum omnes penè magistratus: imprimis autem summus, qui erat Romanor.
Imperator, erant et infideles, et persecutores Ecclesiæ. lubet tamen vt pro iis Magistratibus precemur, non tantùm Summis, quales regum nomine significãtur: sed etiã lnferioribus, qui describuntur ex eo, quod supra reliquũ popu lũ eminent Dubitari verò de iis maximè potuit, quòd Euangelicæ doctrinæ essent hostes, qualis Nero Imperat. dissimilis locus 1.
Tessalon.2.v. 16. vbi qui prædicationem Euangelij impediunt, in manifestorum reproborum numero et albo recensentur.
Deinde vetus Ecclesia preces concepit aduersus Iulianum Apostatam imperatorẽ.
Sed solutio ex eo est, quod ii, de quibus agit Paulus in Thessal. cap. secundo non ignorantia, non sola infidelitate animi : sed obstinata prorsus malitia peccabant, et tanquam in Spiritum sanctũ, vti peccauit Iulia.
Apostata.
Distinguendí verò sunt qui hoc modo peccant ab istis, dequibus agit Paulus hoc loco.
Similis locus est, Hier. 29. vers. 7. orate pro pace Babylonis. item orate pro iis qui vos persequũtur.
Denique vetus mos Ecclesię idem probat, in qua pro Imperatoribus et præsidibus prouinciarum, quanquam eam affligerent, orabatur, quemadmodum scribit in Apologet.
Tertullia. et Iustin.
Martyr.
Donatistæ tamen contrà disputant, quòd Imperatoris edictoipœna in eos, si in errore perstarent, indicta esset.
Nullos enim' aut paucos omnino reges pios fuisse contendunt, vel Ecclesiæ fauentes.
Sed eorum argumentis ineptissimis et falsissimis respondet Augustinus in lib.
Contra secundam Epist.
Gaudentij.
Addit autem rationẽ Paulus, quò et superiorẽ exhortationẽ, confirmet, et nos ardentiùs inflammet, atq; stimulos addat et excitet ad officiũ.
Est autẽ ducta hæc ratio ab immensa quadã vtilitate, quæ triplex hîc enumeratur, nimirum quòd Magistratuum ope et ministerio Pax, Pietas, et Honestas inter homines stabilitur et conseruatur.
Ac pax quidem siue tranquillitas tum publica tum priuata, ad quam constituendam ordinatus est à Deo Magistratus: atque etiam Dei præcepto gladiũ gerit, vt docet idem Paulus Rom.13.
Vtraque verò pax est Dei donum, et summum omninóque necessarium humanæ societatis retinendæ vinculum.
Pietas verò, quæ Dei cultum continet etiam ad Magistratus politici, nõ tantùm pastoris curã et officium pertinet, quia vtriusque tabulæ constitutus est custos Magistratus.
Conuenit autem hæc sententia cum Psalmo 101. et cum exemplis Iosiæ, Ezechiæ, Theodosij, Constantini Magni et aliorum piorum regum, qui cultum Dei deprauatum ex ipsius verbo reformarunt et restituerunt.
Ex hoc autem loco concludi certissimè potest etiam inquisitionem de hæresi, et punitionem eorum, qui meritò erroris et hæresis damnati sunt ad Magistratum pertinere, quemadmodum etiã disputauit Augustinus, quãquam Castallionistæ hoc nostro seculo negant, et farraginẽ omniúmque errorum licentiam concedendam scribunt et deffendunt, ne quis, aiunt propter suam opinionem puniatur, quasi vera religio sit opinio quædam et hominum commentum.
Honestas decorum propriè est, vt non tantùm nostra cum proximo commercia regantur rectis et æquis legibus, sed etiam omnis honesta modestáque conuersatio inter nos locum habeat, etiam in rebus mediis, et quas indifferentes vocãt, veluti in communi vestitu, victu, officio, et quatenus pro quoque hominum genere et vocatione distinctio quædam officiorum est inter homines adhibenda.
Hæc ἀταξία ordo et politia honesta magnam ædificationem habet, et veræ pietatis quodammodo custos est.
Confutat autem hic locus pulcherrimè Anabaptistas, qui Magistratum ex Ecclesia Dei tollunt, vt pestiferam ἀναρχίαν inducant.
Quàm sit autem illius vsus vtilis et Ecclesiæ necessarius vel vna hæc Pauli sententia perspicuè demonstrat.
Sed quæsitum est, Num pro ijs tantùm Magistratibus sit precandum, qui suo rectè defunguntur officio, et à quibus pax, pietas, honestásque constituitur aut conseruatur.
Resp.
Ipsum Magistratus finem, qualis à Deo præscribitur, spectandum, non autem vitia personarum quæ eos gerunt.
Hic enim in vniuersum harum vocationum finis est, quem proponit Paulus, propter quẽ nobis commẽdati esse debent Magistratus, id est, qui munus publicum gerunt, quanquam malè officio suo fangantur.
Sed pro bonis orandum est, vt eos nobis Dominus conseruet.
Pro malis autem vt eos conuer tat et ad officium faciundum excitet spiritu suo.
Itaq; semper pro iis orandum est. 3 Nam hoc bonum est, et acceptum coram seruatore nostro Deo. Αιτιολογία est, eáque duplex.
Nã altera ducitur à Nostro officio vel rei ipsius natura καλόν ἐστι altera à Consequenti vel connexis, sunt preces tribuendæ Magistratibus, quia et eos Dominus ad gratiæ suæ participationem et Ecclesiæ communionem vocat.
Itaque hoc Ecclesiæ subsidio priuandi non sunt.
Ex hoc autem loco colligitur ecquod sit verum nostrarum precum fundamentũ nimirum Dei voluntas et promissio.
Hæc enim vna est optima rectè legitiméque orandi regula quemadmodum etiam tradit Ioan. in 1.
Epistola cap. 5.vers. 14.
Denique hæc eadem valet in omni cultus Dei parte. 4 Qui quosuis homines vult seruari, et ad agnitionem veritatis venire Altera ratio quæ à connexis sumpta est.
Non sunt enim priuandi et excludendi à publicis Ecclesiæ precibus ii, ex quibus Deus ipse colligit Ecclesiam, et qui ad eam spe promissionéque à Deo accepta pertinent.
At Magistratus, etiam qui nunc sunt à Dei cognitione alienissimi, spe tamen ad eam pertinent.
Quamobrem non sunt eo fructu, dono et ea spe defraudandi.
Ac propositio quidem huius syllogismi verissima est, quæ non tantùm hac ratione quæ naturalis est confirmatur, quòd quæ sunt inter se connexa, non sunt diuellenda, sed etiam authoritate Scripturę Act. 11.vers. 17.
Non est nostrum( inquit Petrus) Deũ prohibere, et iis gratiæ testimonia aut aditum denegare et præcludere, quibus eam Dominus ipse largitur et concedit.
Voto enim Dei subseruire debemus.
Assumptio verò confirmatur à Paulo, et hîc disertissimè est expressa, adhibetúrque argumẽtum à genere ad speciẽ, sic, vult Deus omnes homines saluos fieri, et ad fidẽ et Ecclesiam vocari, Ergo et Magistratus.
Quæsitum verò est, quæ sit huius tam generalis Pauli sententię ratio, vult Deus omnes homines, etc.
Respon.
Explicari hac sententia antiqua Prophetarum vaticinia, quæ de vocatione Gentium loquũtur, in quibus, Dei gratia omn ibus hominibus, sublato nationis, sexus, ætatis, et ordinis discrimine, promiscuè promittitur, in pri misq; illa differẽtia quæ olim inter Gentes et Iudæos cõstituta erat, hodie cefsat.
Quale vaticiniũ est Ps.2.
Pete à me et dabo tibi Gentes in hæreditatẽ tuã Malac. 1.
V.11.
Nomen meũ à solis ortu ad occasum magnũ est etiã inter Gentes lsai.11.v.10.
Et illo tempore, erit, requirent Gentes radicem Iesai, etc.
Imprimis autem de vocatione magistratuum ad fidem et Ecclesiam iidem Prophetæ Dei concionati sunt, veluti Isai.32.
V.1. et2.
Ecce in iustitia regnabit rex, et principes in iudicio præerunt.
Et erit ille vir velut latibulum à vento, receptus ab imbre, riui aquarum in terra arida: vmbra magnæ rupis in terra laboriosa. etc. item cap. 6o. vers.16.
Et suges lac Gentium, mamillã regũ suges.
Quæ omnia Deiverba nõ dubitat Paulus impletum iri.
Itaque verè etiam Magistratus ad Dei Ecclesiam pertinere pronuntiat.
Deinde à natura et definitione Euangelii idẽ probari potest.
Est autem Euangelium potentia Dei ad salutem omni credenti siue Iudæo, siue Gentili, vt docet idem Paulus Romanor. 1. vers. 16.
Nec enim, vt Lex, sic Euangelium vni tantùm hominum generi et nationi destinatum aut proponendum erat.
Ex hoc autem loco intelligimus etiam nos pro Ethnicis et Gentilibus veluti pro Turcis, ludæis, et iis qui adhuc in orbe terrarum idololatræ manent (quales in India et insula America innumerabiles penè sunt populi) Deum orandum esse.
Id quod etiam hoc loco Chrisostom. annotauit, quanquam de eo variæ fuerunt Augustini tempore quæstiones, quemadmodum ex ipsius Epistolis apparet.
Modum etiam per ἐξήγησιν addit, quo ad salutem homines perducuntur, nimirum veritatis agnitionem.
Hîc autem veritas non est accipienda cuiusuis cognitionis doctoris et disciplinæ certũ effatum, certáque sententia, et cum reipsa consentiẽs, sed Euangelium tantùm quod κατ' ὀνομασίαν et insigniter veritas appellatur, tũ quòd illa sit certissima doctrina et à Deo ipso immediatè profecta: tum etiam quòd sola sit veritas æstimãda, à nobis et consectanda, et persequenda: reliquæ verò artes quatenus huic subseruiunt et ad vitæ huius commoditatem pertinent, exercendę.
Ex quo etiam colligitur non alios velle Deum saluos fieri, quàm qui ad fidem Euangelij perueni unt, illíque credunt.
Non sunt enim ista duo distrahenda, quæ hîc Paulus coniungit, ne quis se putet contempto spretóque Euangelio salutem æternam consequi posse, ad quam sola fides est via.
Id quod tamen hodie multi factitant, quà quẽque in sua, quam vocant, religione saluum fieri sentiunt.
Quæ fuit Rethorianorum hæresis, nunc autem est Turcarum impiissima sententia.
Variè verò de horum verborum.
Vult Deus omnes saluos fieri sensu quæsitum est, quemadmodum ex Augustino apparet in Enchirid. cap. 1o3.
Primùm enim videntur Libertinistarum, et Origenistarum errorem confirmare, qui negant vllum hominem esse à Deo damnandum, et æterna morte puniendum.
Deinde etiam fauere eorum errori, qui reprobationem Dei prorsus tollunt, quasi omnes homines sint à Deo electi, nulli autem roprobati.
Denique hoc ipso loco perperam explicato se tuentur et Pelagiani, qui liberum ad vtranque benè et malè agendi electionem arbitrium in nobis statuunt: et Semipelagiani quoque, qui Dei gratiã de congruo quam appellant, cum libero nostro arbitrio tanquam duo simul et æqualiter cooperantia in benè agẽdo coniungunt.
Hi verò errores omnes, ex eo nascuntur, quòd vox ipsa omnes, non rectè sumitur hoc loco.
Ac Scholastici quidem nonnunquam ita sentiunt ideo omnes dici à Deo saluos fieri quia dedit Deus omnibus hominibus naturam per nos ordinabilem ad felicitatẽ vt loquuntur.
Contrà verò nostra felicitas non ex naturæ nostræ conditione, sed ex mera Dei gratia pendet, et eatenus ordinabilis est ad eam nostra natura, quatenus Deus ipse nos ita fingit, destinat, et ordinat: non autem quatenus reliquis hominibus pares et similes naturâ sumus.
Alij sic explicant, vt vocem omnes coniungẽdam esse doceãt cum eo quod sequitur ad veritatis agnitionem peruenire, quasi non vniuersaliter neque tam latè sit accipienda quàm sonat: sed ex sequenti illa sententia restringenda, vt ii tantùm intelligantur comprehendi, qui credunt, vel credituri sunt Euangelio.
Consir matur ex Matth.14 vers.35.36.
Tertia interpretatio est eorum qui volunt omnes saluos fieri à Deo qui salui fiunt: quasi hîc non definiatur, qui salui futuri sint: sed à quo salui fiant, qui saluantur.
Sic nonnunquam explicat Augustinus.
Verior autem sententia et iustior, meo quidem iudicio, interpretatio est hæc, vt vox omnes tollat discrimen ordinum, nationũ, sexuum et huiusmodi rerum, quæ inter homines percipiuntur.
Ex omni enim hominũ genere, sexu, ætate, Deus aliquos ad se per Euangeliũ vocat.
Itaq; non pro singulis generum accipitur, sed pro generibus singulorum vt loquuntur in Scholis, id est, non pro personis, sed pro hominum generibus.
Duplex est enim huius vocis significatio.
Sæpe enim ita dicimus omnes, vt singulos complectamur: sæpe verò, vt quosuis, non autem singulos.
Sic dicitur Christus sanasse πάντα νόσον, id est, quẽuis morbum.
Matt. 9.v.35.
Sic Paulus in 2.
Thess. 1.
V.3. coniungit ἕκαστον cum voce πἀντων.
Et hanc esse duplicem huius vocis significationem primus obseruauit Aristoreles lib. 2. πολιτικ oprimus Græcæ linguæ author et interpres. 5 Vnus enim Deus, vnus etiam mediator Dei et hominum, homo Christus Iesus. Αἰτιολογία superioris sententiæ, ab effectu.
Nõ esset vnus Deus, et vnus mediator omnium, nifi omnes, id est, quosuis homines saluos faceret.
Si enim vnius tantùm hominum generis vel ordinis salutem procurat et perficit Deus, necesse est plures deos constitui:itémque plures mediatores Quorum vtrunque blasphemum est.
Similis locus est Romanor.3.vers. 29.
Psal.1o5. vers.7 et 33.vers.5.
Obstat autem Psal.76. vbi in sola Iudæa notus Deus esse dicitur.
Responsio est, Sublatum nunc esse inter Gentes et Iudæos discrimen, quod olim fuit, quia vtrique, diruta per Christum maceria, in vnum populum coaluerunt.
Deus autem quorumuis hominum vnus neq; esse, neque dici potest, nisi suæ bonitatis, clementiæ, misericordiæ et electionis testimonia et effecta proferat in quosuis.
Quamobrem quosuis ad salutem vocare et efficaciter quidem debet.
Iam verò ex hoc Pauli responso Manichȩorũ, Marcionitarum et huiusmodi aliorum hæreticorum error fanaticus refellitur, qui duos Deos, duóque principia constituunt, et alium Iudæorũ Deum, alium autem nostrum somniant.
Vnus autem est omnium Deus, non plures.
Sed etiam mediator vnus est, nõ plures.
Is autẽ Mt Christus homo.
Quod varijs rationibus confirmari potest.
Prima, Quòd vnicum est semen illud Abrahæ, in quo promittuntur benedicendæ omnes mundi nationes Genes.15. et 17.
Galat. 3.
Vers. 16.
Secunda, Quod ad vnum et eundem nos reuocat tota veteris et noui testamenti scriptura.
Veteris enim Legis cæremoniæ et sacrificia nos ad eundem Christum deducunt, ad quem etiam Euangelium.
Itaque Christus is, qui per Euangelium prædicatur, dicitur esse finis legis.
Tertia, Quemadmodum Deus non habet duos filios natorales: ita neque duos mediatores constituit, sed de vno tantùm illa Dei vox est, Ille est Filius meus dilectus, in quo mihi complacui Matth.3.
Consentit cum hoc dogmate, et quidem verissimo Augustinus qui lib.2. contra Epistolam Parmenia. cap. 8. negat plures esse mediatores hominum: sed vnum tantùm Iesum Christum.
Similis est locus in Epistola ad Hebræos cap. 7.vers. 26.
Non enim potuit quilibet Pontifex apud deum munere mediatoris pro nobis et officio fungi: sed is solus, qui pius, innocens, segregatus à peccatoribus, et sublimior cœlis factus est.
Is autem est Christus solus.
Obstare verò multa videntur quæ afferri possunt.
Ac primum.
Prima ratio, Quod alii pro aliis orare iubemur.
Iac.5.
Responsio est, quòd nostræ illæ preces nõ propter nos gratæ sunt Deo: sed vnius Christi merito et intercessione.
Eatenus enim De o placent, quatenus et fidei et mutuæ inter nos charitatis sunt effecta atque fructus, quæ vtraq; innititur Christo. 2 Moses et Sacerdotes Leuitici dicuntur fuisse intercessores et mediatores inter Deum et populum Exod.32.
Resp.
Puerilem esse obiectionẽ.
Illîc enim intercedere nihil aliud significat quàm internuntium et medium esse: non autem ipsam Dei gratiam nobis promereri.
Tertia, Obiicitur, locus Galat.3.v,2o.
Respo.
Est sophistica obiectio.
Negatur quidem internuntius et mediator esse vnius tantùm, non autẽ negatur esse vnus.
Quarta, Angeli et Sancti vita functi, sunt nostri coram Deo intercessores.
Nam sine mediatore non possumus accedere ad Deum, vti nec regem sine purpurato, qui nos intromittat, adimus.
Resp.
Præter verbum Dei et Angeli et sancti nostri mediatores inducuntur.
Nam de Angelis nominatim vetat Paulus ne colantur.
Coloss.2.
De sanctis vita iã defunctis ratio prohibet, quòd et ipsi mediatore egent: neque fuerunt sancti et impolluti. noster autem aduocatus apud Deum debeat esse δίκαιος vt docet 1.
Ioan.2. vers.2.
Quod enim affertur de mediatore alio intercessionis et salutis, conuellitur vel ex hoc ipso Pauli loco, vbi agitur de precibus et intercessione.
Item Hebr.7.vers.15, et 9.vers. 24.
Addit Paulus Christum hominem esse.
Primùm quòd ea ratione Christus mediator noster est, quatenus homo pro nobis factus est.
Deus enim manens pati et implere illa, quæ sunt nobis ad salutem necessaria, non potuit.
Deinde ne immensus ille diuinæ maiestatis fulgor et splendor, ad quem nobis, qui sumus terræ vermes et homines, accedendum est nos perterreat.
Habemus enim qui nobis facilẽ ad Deũ aditum præbeat, Christum nempe, qui nostris infirmitatibus compatitur, et qui, quia nostram naturam assumpsit, nobis iam formidabilis esse non potest.
Heb 4.vers.15.
Bernard. sermo.73.
Canti. in tanta trepidatione electis fiduciam præstat naturæ similitudo.
Denique vt facilius quia naturam omnibus hominibus communem Christus assumpsit, intelligamus quorumuis hominum eum mediatorẽ esse, non vnius tantùm hominum generis, humanitatis vel hominis Christi mentionem fecit Paulus.
Quæsitum est autem, Vtrum Christus, qua tãtùm homo est, noster mediator sit, quod et Stãcarus, Menno quidam, et hodie noui Arriani sentiunt, an etiam quâ Deus est.
Resp.
Cùm mediatoris œconomia et officium ad totam Christi petsonam pertineat, neque aliter saluator noster esse potuerit Christus, nisi esset Emmanuel id est, nobiscum Deus, idcirco et qua Deus, et qua homo est Christum mediatorem nostrum esse fateamur necesse est.
Hoc autem docet et confirmat August. cùm in Enchirid. tum verò pulcherrimè in libro de Ouib. et lib.
Confessionum.
De qua re cum copiosissimè doctiss.nostri temporis Theologi D.
Caluinus in Epistola 312. et Theodo.
Beza Epist. 28. disseruerint, planè superuacaneum puto latiùs hoc argumentum persequi. 6 Qui semetipsum dedit redemptionis pretium pro quibusuis, Christus inquam, teStimoniũ illud suis temporibus destin atum. Αὔξησις est, per quam non modò superiorem rationem confirmat à connexis: sed etiam mediationis et intercessionis Christi pro nobis fundamẽtum explicat.
Est autem ipsius sacrificium pro nobis, quod hîc πεεεγρασν quadam describitur.
Sunt enim res inter se connexæ, sacrificium et intercessio apud Deum: atque etiam ita inter se comparatæ, vt vna alterius causa sit.
Id quod his Epistolæ ad Hebræos locis confirmatur cap. 4.verf.14. 5vers.1. 7. vers. 15. 8.vers.3. 9. vers.24. atque etiam hac ratione.
Quòd cùm hic sit intercessionis finis, vt Deum nobis propitium et beneuolentem reddat, is demum apud Deum pro nobis intercedere potest, qui eum nobis placare potest.
Placatur autem Deus, non alia ratione, quã plena pœnæ peccatis nostris debitæ persolutione.
Id autem solũ Christi sacrificium et mors potuit.
Ergo illa mors Christi intercessionis pro nobis est fulcimentum et fundamentum.
Vnde perperam Scholastici, qui salutis et intercessionis mediat ores diuersos faciunt.
Quod esse non posse satis ex superiore argumento apparet.
Definitur autem et ornatur hoc Christi sacrificium magna laude et encomio, quod ductũ est ab ipsius effecto.
Id autem est Redemptio nostra, cuius illud sacrificium fuit pretium integrum, plena merces, et iusta satisfactio siue persolutio.
Dicitur autem Christus non tantùm Seipsum dedisse: sed etiam Ipse se dedisse.
Nã neq; aliud pro peccatis noitris, quàm seipsum dedit: neque cùm dedit, inuitus aut ignorãs id fecit, sed volens.
In quo ipso com mẽdatur impense Christi erga nos bencficium et charitas.
Similis locus.
Tit 2.
V.14.
Nec caret ἐμρέσι, quòd sanguis Christi illo sacrificio effusus appellatur ἀν τιλvreςν, quia sanguis ille Christi agni immolati longè est maioris pretij, et effectus, quàm vitulorũ et hircorum omniũ sanguis.
Est enim ille agni immolati sanguis, omni auro lapidéque pretioso æstimabilior et potior, vt est Hebr. 9.vers. 12.1.
Pet.1.vers.19. et verè plena et æqualis nostro peccato et debito satisfactio et pretium 1.
Corinth.1.vers.3o.
Vnde non tantùm λύτρον: sed ἀντίλυτρον dicitur, quod Latini dicunt cõtra auro venire, id est, iustum, et æquale rei ipsi pretium esse.
Ex quo diluitur illa curiosorum hominum disputatio, Vtrum fuerit pœna, quam pro nobis Christus pertulit, æ qualis peccatis nostris, vt peccata ex merito Christi deleantur.
Fuit enim, vt hîc docet Paulus, æquiualens, id est, æquata ipsi peccatorum nostrorum fœtori apud Deum, et planè satisfactoria pœna Christi perpessio et obedientia.
Secundo verò loco notandum est, Nullam aliam satisfaciendi diuinæ iustitiæ pro peccatis nostris rationem esse à Deo constitutam, illíque gratam et acceptam præter sanguinẽ vnius Christi. ltaque nec opera quæ vocant bona: nec cæremoniæ, nec vllius alicuius rei, quantunuis pretiosæ, donatio, aut ratio potest pars esse satisfactionis nostræ coram Deo, que in solidũ in vna Christi morte quærenda nobis est.
Sed nec ex parte tantùm Christus satisfecit, veluti vt deleat ea tantùm peccata, quæ dicuntur venialia: aut quæ ante Baptismum commisimus, nobisque nocebant: sed etiam expungit, et redemit: Addit Paulus τὸ μαρτύριον καιροῖς ἰδίοις.
Hæc abrupta videtur esse oratio, itaque obscurum habet sensum, et diuersas interpretationes.
Alij enim ad sequentem versiculum referunt: alij huic coniungunt: alij mutandam censent vocem μαρτύριον in vocem μυςτήριον.
Mihi verò videtur planus et facilis horum verborũ sensus, si ab initio quinti versiculi ad hunc vsque locum parẽthesin produci intelligamus.
Itaque continua orationis serie hæc, quæ iam sequuntur, coniungantur, cum illa superiore Pauli sententia.
Qui quosuis homines vult saluos fieri, et ad agnitionem veritatis peruenire. (Vnus enim Deus et c. iuxta testimonium proprijs temporibus patefactum, ad quod ipsum implendum et exequendum, ego constitutus sum, etc.
At supplendam esse post hæc verba τὸ μαρτύριον καιροῖς ἰδίοις vocem φανερωθὲν apparet ex Tit. 1. vers.2. et Coloss.1.vers.26.
Vocat autem hîc testimonium Paulus, antiqua Prophetarum vaticinia de vocatione quorumuis hominum et gẽtium, ne id frustra et temerè Ecclesiæ polliceri ipse videatur Paulus nullóque in eo niti sacræ scripturæ testimonio et fundamento, qualia tamen multa supra cap. q.annotauimus et ipse Paulus obseruauit et affert in Epist. ad Romanos cap.15. vers 9.1o.11.12.
Ergo vocem μαρτύριον non refero ad Christum: sed ad totum complexũ superius Vult Deus quosuis homines saluos fieri.
Hoc testimonium et illa vaticinia antiqua ignota aut etiam obscura iis ipsis, quibus antea annuntiabantur, suis, id est, Euangelij temporibus patefacta sunt, et illustrata atque impleta.
Nouit enim solus Dominus temporum articulos, et rerum opportunas maturitates, quas ipse decernit et constituit.
Itaque huius rei perficiende gratia Paulus cæteriq; Apostoli à Christo et vocati et missi sunt.
Id quod ipse sequenti versiculo subiicit, et explicat. 7 Cuius constitutus sum ego præco et Apostolus (veritatem dico per Christum, non mentior) doctor, inquam, Gentium cum fide ac veritate. Α’πτιολoyια est et consirmatio proximè superioris sententiæ ab effectu vel à cõsequente, Deũ n.id decreuisse dubitari nõ potest, cùm executus sit, et propterea Paulũ miserit, qui per Euangelij prædicationem quosuis vocaret ad agnitionem veritatis.
Itaque suum apostolatum, qui à Deo erat, pro iusta huius testimonij et voluntatis Deĩ de vocandis Gentibus probatione affert Paulus.
Vocat autem se Κήρυκα, id est, Præconem et Aʹπόστολον, quæ duo ita inter se videntur differre, quòd illud est generalius: hoc specialius.
Plures enim sunt verbi Dei κήρυκες et præcones, quàm Apostoli: tum deinde, quod κήρυξ dicitur Paulus ratione executionis ipsius ministerij, et prædicationis verbi Dei: Α’πόςτολος autem ratione vocationis et gradus, in quem à Deo collocatus et assumptus erat.
Hoc autem ipsum postea definit cùm ait διδάσκαλος ἐθνῶν.
Quæ et superiorem nostram sententiam et interpretationem confir mant, et finẽ ministerij Apostolici, imprimis autem Paulini, ostendunt.
Obstat quod Romanor.1. se Iudæorum quoque debitorem appellat.
Resp.
Gentium præsertim causa designatus erat Apostolus Actor.13, et Galat.1.vers.16.2.vers.8. quanquam Iudæis Euangelium quoque pro re nata annuntiauit.
Iureiurando etiam suam vocationem confirmat, quod vocatio Gentium tunc res noua prorsus et aliena à Dei consilio censeretur, qui tanto tempore solos Iudæos pro suo populo agnouerat et res ista esset magni momenti.
Quamobrem non videtur temerè et de re nihili sumptum à Paulo Dei nomen.
Similis autem iuramenti formula est etiam apud eundem Paulum Romano. 9.vers.1. Εν χρίστῳ dupliciter vel in Christo, id est, Christo linguam meam et mentem dirigẽte, et cõmouente: vel per Christum, id est, teste Christo ipso, quem huius rei et meæ vocationis et muneris testem produco.
In qua postrema sententia conueniunt docti interpretes.
Quæritur autem Num verò tunc per creaturas iuretur, quum per Christum iuratur.
Sed responsio facilis est.
Non iurari, quia Christus non tantùm est homo et creatura: sed etiam Deus.
Deinde hîc videtur Christus potius testis, quàm iudex produci.
Testes verò possunt à nobis, vt à Prophetis, appellari etiam mutæ creaturæ, nedum Christus.
Addit denique in Fide, et Veritate.
Quibus verbis et eam doctrinam confirmat, quam Gentes docebat cùm fidem appellat: et animi sui synceritatem, cùm huic fidei veritatem coniungit.
His autem verbis breuiter comprehensa est veri pastoris definitio.
Est enim is, qui in Ecclesia Dei legitimè vocatus docet fidem, id est, sanam doctrinam in veritate.i.sana cosciẽtia et recto fine.
Quam definitionem confirmat Petrus 1.
Pet.5.vers.2.3.4. 8 Velim igitur viros precari in quouis loco, puras manus attollentes absque ira et disceptatione.
Hic versiculus varia capita complectitur, quà ad orationem pertinent, quæque breuiter quidẽ sed commodè Paulus hîc tradit.
Tria enim comprehensa sunt. 1 Quo animi affectu seu præparatione orandum sit. 2 In quo loco. 3 Quo gestu.
Sunt autem hæc præ cepta non Pauli, fed Dei.
Itaque vox βούλομαι non priuatum quoddam humanæ mentis commentum significat, vti nec 1.
Corinth. 1o. vers.1. sed praxin horum præceptorum à se seriò requiri docet his verbis Paulus, sine qua non potest probari, et Deo grata esse nostra oratio.
Ac quod ad præparationem (nec enim illotis manibus et impræmeditati àd Deum orandum debemus accedere) duo imprimis requirit à nobis, Sanctitatem siue puritarem vitæ, et Fidem.
Sanctitatem autem illam vitæ designat et describit ab enumeratione partium, nempe à Manuum sanctitarte et puritate, et à cordis charitate.
Vult enim et manus nostras (id est, opera externa) esse sanctas, vt est Isai.1.vers.13.et corda ab omni in proximum ira et irritatione vacua, vt est Matth.6. vers.15.5. vers.24.
Vera enim sanctitas tum externis, tum etiam internis operibus constat, et definienda est: et impiũ est, si quis vel animo vel opere ipso sceleratus et profanus ad Deũ orandum accedat, sine animi pœnitentia et reIipiscentia Psal.5.vers.6.
Id quod etiam homines nrofani senserunt vti Hesiod. lib.1. ἔργ. καὶ ἠμερ. et Plato, et ex Platone M.
Tull.lib.2. de Legibus.
Videtur etiam hæc sanctitas, quæ vera est, hîc esse opposita à Paulo omnibus illis externis ritibus, lotionibus, et carnalibus purgationibus, quæ veteri Dei lege hominibus templum ingressuris præcipiebantur, de quibus agit Apostol. ad Heb. 9. vers 1o. et Moses Leuitici cap. 6. 13.15. 16.19. quibus ingens etiam cumulus à Pharisæis additus erat postea per δευτερώσεις, vt apparet Mar.7.
V.4.
Quæ lotìones antiquæ à Deo prę̧ceptæ veræ quidem animi vitæque sanctitatis signa erant et figuræ: earum tamen implementum et corpus in Christo habetur et confertur.
Quanquam verò de publicis precibus hîc agit Paulus: in priuatis tamen eundem animum sanctum et purum requiri certissimum est, et ostendit Christus.
Matt. 5.vers.24.
Est in canon.
Nihil. et canon.
Non mediocriter, quod est dictum Hieronym.
De consecrat. distinct.5 Certâ verò animi fiduciâ, quæ in gratuitis Dei promissionibus acquiescat, orandum esse, docet et Christus ipse Ioan.4.v.23, et Iac.1.v.6. et Paulus Romanor. 1o.vers.14. quia vera precatio et Dei inuocatio est fidei effectus: quæ cum animi hæsitatione prorsus pugnat.
Quæ postea de certo quodam ieiunio, de lotione manuum addita sunt à Patribus, de quibus hîc Chrysost.
Hom. 7 vbi quosdam sollicitos fuisse notat de huiusmodi rebus: non modò legales, sed etiam Ethnicorum cæremonias, aut potius superstitiones reponunt nobis, et redolent, etsi animus sobrius longè ardentiùs Deum precatur, quàm satur et cibi plenus.
Videndum iam est de loco, vbi orandum sit.
Resp. verò vbique posse.
Conuenit enim Paulo cum Christo Ioan.4. vers. 21.
Quemadmodum enim Deus non est acceptor personarum, ita nec locorum.
Nam Domini est terra, et plenitudo eius.
Psal. 24.
Videturque absurdum, vt Deus, cuius latissimè per vniuersum orbem diffunditur maiestas et potentia, vbique agnosci inuocari et coli non possit, vt est Malach. 1.vers.11.
Obstat tamen quod est scriptum Deuter.12.v. 5, et 2.
Chronic.7.vers.12. templum Dei à Solomone constructum eum fuisse locum, quem Dominus specialiter elegerat, vt ibi inuocaretur.
Itaque versus illud templum conuersus etiam in media Babylone precabatur Daniel, vt ipse scribit cap.6.vers.1o.
Respond. verò pro tempore ita constitutũ à Deo fuisse, vt quanquam vbique inuocari posset nomen ipsius, sacrificari tamen solùm in templo Hierosolymitano tunc temporis fas esset, quia et cæremoniæ tunc locum habebant, et gratia Dei nondum diffusa erat in omnes Gentes.
Denique hac pædagogia Dominus tunc volebat suos ad vnionem fidei et doctrinæ exhortari, prouocare, et adducere, et futuram libertatem sub Christo maioremn ostendere, qualis etiam est.
Ergo sublatum est illud locorumh vetus discrimen, vti nec iam cultus Dei in sacrificiis hostiarum consistit.
Quò fit vt vbique piè colatur et adoretur Deus, et vt illa sacrificia, quæ hodie exigit, quæ sunt gratiarum actiones, vbique terrarum illi offerri possint.
Atque eò præcipuè pertinet hic locus Pauli, vt Iudaicum illud locorum discrimen sublatum esse per Euangelij prædicationem intelligamus, et quæ quantáque sit iam nostra per Christum libertas, per quam et locorum et rituum seruitus nobis per Christum adẽpta est, cognoscamus.
Neque tamen confusionem inducit vel inuehit in Ecclesiã Paulus, in qua iubet ipse vt omnia τάκτως et ordine fiant, quasi iam nolit vllum esse communi totius Ecclesię consilio et delectu constitutum locum, in quem Christiani ad Deum precandum certo tempore conueniant, séque adunent: sed vt sparsi, et, prout quemque feret animi impetus, orent separati et disiecti.
Hoc enim planè furiosum esset, et μανιῶδες: sed religionem propter loca vllam animis nostris inhęrere vetat quasi locus ipse sanctiorem gratiorémque Deo nostram orationem efficiat.
Quod superstitiosi homines, id est Papistæ etiam non hodie putant.
Vnde ex hoc loco votiuæ illæ ad terram sanctam, et alia quædam Martyrum loca peregrinationes et precationes meritò dãnantur, quæ ea de causa suscipiũtur à superstitiosis, quòd nescio quid maioris sanctitatis in illis locis, et ipsi quam Dominus pedibus suis calcauit, terræ inesse iudicant.
Quod falsissimum est.
Si qua enim hodie est terra maledicta, est Iudæa: et huiusmodi cogitatio plena est idololatriæ et blasphemiæ.
Nec iuuantur huiusmodi superstitiosi homines exemplo Naamani Syri, qui, vt est 2.
Reg.5.terræ ipsius sanctæ glebas quasdam et onera secum apportauit.
Illo enim tempore cæremoniæ locum adhuc habebant, et extra terram à se delectam sibi sacrificari Dominus nolebat.
Quanquam aliquid in eo Naamani infir mitati concessum esse manifestò apparet, quòd et sacrificat, et extra templũ Dei.
Mos autem iste visitationum monumentorum Martyrum, et terræ sanctæ, votiuarúmque peregrinationum ex superstitiosa et nimia Martyrum veneratione primùm ortus latius postea serpsit, et ex errore errorem produxit.
Quàm parum honorificè de Hierusalem loquatur Chri stus ipse apparet Matth.23.vers.37. dum eam homicidam Prophetarum appellat: et post eum Paulus, dum eam seruæ et ancillæ confert.
Galat. 4.et sequens ætas, quæ Apostolorum temporibus vicina fuit, idẽ sentiebat, quæ ne monumenta quidem martyrum sæpe norat.
Sepultura enim eorum contenti, vt de Stephano docemur.
Act. 7, et 8. venerationem istam, quæ cum idololatria coniuncta est, omittebant: imo verò detestabãtur et damnabant.
Primùm Helena Constantini Magni mater mulier superstitioso et fœmineo quodam zelo commota, terrã, quam vocant, sanctam inuisit, non ipsius quidem terræ gratia, sed Christi causa et fidei suæ vt verisimile est, magis confirmandæ, quia fidem et soam et aliorum ipso aspectu rerũ et monumentis passionis Christi (quæ à Iudæis Ethnicis, et quibusdam hæreticis negabatur) et quæ se dulo illa conquisiuit, cõfirmare voluit.
Quanquam iam in eo peccatum est tamen, quòd plus fidei de Domino cruci, clauuis, et sepulchro, quàm ipsi Spiritui sancto, Apostoli scriptis et Euangelistis tribuisse videatur.
Sed post orbem Christianum factum supplicarunt superstitiosi ad Martyrum monumenta, ad quæ concurrebant, tanquam augustiora quædam loca, quòd illîc Martyrũ, quorũ fides Deo accepta fuerat, ossa iacerent.
Sic Monica mater Augustini ex Affrica Mediolanum quotannis pergebat ad Geruasij et Protasij Martyrum sepulchra, quę tẽpore Ambrosii Episcopi eruta fuerant.
Nec tamen ossibus et cadaueri ipsorum Martyrum hic honos tribuebatur primùm, sed ipsi defunctorum tantùm fidei: peccatum est in eo tamen, quia extra verbũ Dei id fiebat.
Quod ipsum etiã iam quibusdam in Ecclesia bonis viris displicuit, et Ærius extitit Cõstantini Magni seculo, qui omnia illa et meritò quidem damnauit, quanquã ipse, quòd iam communi errore hæc recepta erãt, tanquã hæreticus propterea habitus est.
Facit enim communis et receptus iam inter omnes error ius et confirmationẽ vt scribunt Iurisconsulti in L Barbarius D. de off.
Prætor.
Item Vigilantius tempore Hieronymi extitit, qui hoc totum superstitiosi cultus genus in reliquijs sanctorum colendis apertè idololatricum esse probauit.
Error tamen obtinuit tum negligentiâ pastorum, tum quia homines suis commentis potius, quàm ex verbo cœlesti Deũ adorare cupiunt.
Inde furiosa ædificatio templorum consequuta, quæ in diuorum honorem facta sunt, post annum præsertim 6oo. à Christo passo sub lustiniano imperatore Constantinopol. homine ijs superstitionibus insanè addicto, vt apparet ex Procopij lib. de ædificiis Iustinia.
Et post eorum ædificationẽ, eámque etiam sumptuosam et magnificam religio et veneratio iis addita est, post deinde ipse cultus Dei ijs conclusus, aut alligatus, vt nolla sacra legitima et Deo grata oratio extra ea fieri posse ab hominibus etiam Christianis cẽseretur.
Nec illa superstitio deffendi potest exemplo eorum, qui in sepulchrum Elizæi cadauer quoddam festinantes et coacti proiecerant. vt est 2.
Reg.13.vers.21.
Nam illi cadauer Elizæi non coluerunt: deinde id coacti fecerunt.
Demum nulla inde superstitio nata dicitur ad sepulchrum Elizæi: sed tantùm proptere fuit doctrina Prophetæ, quę in animis hominum adhuc recens inhærebat, confirmatior facta, et Deus ipse maiori honore ab illius seculi hominibus cultus.
Templa igitur in Ecclesijs Dei esse vtile quidem est: sed tamen nec sumptuosa, nec superstitiosa, sed quæ ad capiendum populum sint satis commodè extructa, et quibus fanctitas nulla religióque ascribatur.
Hoc enim est planè superstitiosum et Iudaicũ.
Primùm enim sine templis proprijs fuit Ecclesia Christiana tempore Apostolorum, et post eos etiam temporibus Iustini Martyris: falsa sant enim quæ in Higini et Sexti Roman.
Episcoporum Epistolis de consecratione templorum in decretis et alibi extant.
Sub Diocletiano primum apparet Christianos habuisse oratoria quædam, et προς ευκτηρίους  ὄικους, vt vocat Euseb. lib.9.
Histor.cap.1o. et Ruffi in Histor.
Ecclesiast.
Templa igitur Christianorum imperatorum ætate et imperio demum ædificari ceperunt, et oratoria dicebantur, quæ si ampliora erant, Basilicę: nondum autem ναοί aut ἱερα.
Hæ Basilicæ etiam sæpe à Cæsarum nominibus, à quibus fuerant extructæ, vocabantur, et denominabantur, vti Basuica Constantini Euag.lib.2. cap.8, et3 cap.2. postea Apostolorum et Martyrum vocabulis nuncupari ceperant, in quorum erant honorem et memoriam cõstructa Sozom. lib. 6.cap 8.quanquam ea Martyribus, non vt diis, fed vt hominibus, quorum memoriam colebant, consecrabant, vti ait Augustinus lib.22. de Ciuit.
Dei cap.1o. et sæpe Martyrium ipsum fuit totius Basileæ tantùm pars quædam cap.8.
Demum eadem templa consecrari, dedicari, quibusdámque ritibus sancta credi et fieri ceperunt.
Quod ante Constantinum Magnum factum et vsurpatum fuisse non videtur.
Sed cùm primus ipse in loco Caluariæ templum Martyrum exædificasset, postea ad maiorem, vt illi volebant, venerationem, sed potius ad adulationem et ad morem Paganorum, profanatum illud est potius: quàm dedicatum, et consecratum à quibusdam insulsis Episcopis, Sozomenus lib.2.cap.26. et Euseb.lib.4. de vita Constantini.
Quo scelere etiam pollutum est templum illud augustum, quod Saluatori nostro Hierosolymis idem Cõstantinus extruxit.
Hunc tamen morem et exemplum secuti sunt postea alii Episcopi auidè, non spectaro, si ex Dei verbo id fieret, neque quid ex eo mali consequeretur: sed placuit aliis nouitas et ille ritus et inauguratio in Constantini templo iam vsurpota et probara à quibusdam, vt ab Eusebio Cæsariensi Rethoricoteros laudata.
Itaque Basilius ipse Episcopus vir alioqui doctus, ad Episcopi etad tẽpli Basilicæ consecrationẽ solenniorẽ et venerabiliorẽ alios secum Episcopos conuocauit, vt tradit Sozomenus lib.4.cap.13.
Quod idem factitatum fuisse in occidentalibus Ecclesijs, sed postea, apparet ex Epistolis Ambrosij.
Demum certæ cæremoniæ sunt institutæ, adhibitæ, et verba, et precationes, quibus sanctitas ipsis lapidibus inhæreret.
Ita repetita et reposita sunt in Dei Ecclesia, quæ profani homines in dedicandis idolijs suis obseruare consueuerant, de quibus agitur de Consecr. distinct.1.
Cæterum illa iam dedicata templa appellarunt augusto nomine ναοὺς, ἐκκλησιας ἰερὰ vt apparet ex Epistolis Sidonij Apollinaris.
Quorum etiam templorum inter Christianos, vt inter Iudæos, tres partes constituerunt.
Nempe Sanctum sanctosũ, vbi est magnum altare Aʹ'γιον: et Sanctum siue χόρον, vbi est chorus Sacerdotum canentium: Ναὸν, vbi est plebs.
Sed quæsitum est, versus quam mundi partem et plagam sit orandum.
Respond.
Siquidem verbum Dei, à quo solo pendere debemus, spectemus perinde est, neque refert in quam mundi regionem conuersi precemur.
Sin autem morem Papistarum, versus Orientem orant, et eôdem etiam templorum suorum capita conuertunt.
Vetus quidem Ecclesia etiam sub Constantino liberior fuit, vt docet Socrates lib. 5. cap.22.
Rationẽ Papistæ afferunt, quòd ad Orientem fuerit situs paradisus.
Sed ex Ezechiel 8.vers.16.respondemus damnatos esse à Deo, qui versus Orientem quadam religione ducti orarent, nec quia ibi primum paradisum collocauerat Deus, voluit templum soum eò vergere.
Vrbs enim Hierusalem versus meridiem.
Templum autem, quod in monte Sion erat, ad Septentrionem situm fuit, vti apparet ex Psal.48. et Ezechiel.4o. vers.2.
Depique videntur Papistæ veteres Persas idololatras imitari, qui præcisè ad Orientem orandum esse docent, tantum abest, vt sit hæc traditio Apostolica.
Quod item idem Basil.sermo.2. de Batis. cap.8. in loco non sacrato mysteria non putat posse celebrari, fallitur et non videt vbi verbum Dei prædicatur, ibi locum esse sacrum 1.
Timoth.4.vers.4.
Tertio loco ex ipso versu quæritur.
Quo gestu sit orandum.
De quo quia nihil est hoc loco disertè præscriptum, sed nec in toto Dei verbo, intelligitur habere ea res liberas obseruationes, modò ne quod offendiculum aliis nimia affectatione vel dissensione præbeamus.
Christus ipse et stans et flexis genibus orauit, publicanus stãs in templo precatus est, Luc.18.vers. 13.22 vers.41.
In Actis videmus positis genibus Christianos veteres sæpe orasse Actor.7.9. et 2o.
Stantes orãt, qui spe promissionum Dei erigantur.
Flexis autem genibus id faciunt qui, propter peccatorum suorum sensum deiecti coram Deo humiliantur et prosternuntur.
Quidam etiam prostrati orarunt, vt Elias 1.
Reg.18.
Nec in eo synodorum decreta magni esse momenti ad stabiliendam pietatem existimemus, sed morem potius regionis, in qua sumus, sequamur, modò ne sit in eo more et ritu aliqua idololatria apparens.
De manibus etiam quæsitum est, quo earum situ, et gestu sit orandum.
Resp.
Alii iunctis, alii supinis, alii sublatis orarunt, vt docet Clemens Alexandr.lib.7.
Stroma.
Itaque totum hoc genus obseruationũ et cæremoniarum liberum est.
Et quod ait hoc loco Paulus, Attollentes manus, metonymicò dictum est.
Nam signum pro re signata positum est, vti Isai.1.vers.15. nimirum pro ipso cordis affectu, qui ad Deum erigi debet.
Hic enim gestus fauorem animi designat, quo preces ad Deum nostras concipi debere significat Apostolus: non quòd homines Christianos huic cæremoniæ in precandõ velit esse alligatos et astrictos.
Denique quæri etiam potest de tempore, quo preces concipi et fieri à Christianis debent.
Res.
Quod quidem ad priuatas, non tantùm quotidie semel: sed etiam et bis et sæpius in die fieri oportere, nimirum mane et vesperi, cùm surgimus aut cubitum discedimus, vt omnes actiones nostræ à Deo incipiant et finiant.
Id quod exemplo Dauidis ita faciẽdum esse monemur Psal.55 vers. 18 et suo seculo in omnibus familiis factitatum scribit disertè hoc loco Chrysostomus.
Quod autem ad precationes publicas nulla fuit ante Christianos imperatores de eo lex in Ecclesia constituta, cùm non auderent Christiani homines propter persecutiones liberè cõuenire.
Post fancitam verò Ecclesiæ libertatem toties orarunt, quoties ad audiendum Dei verbum, vel ad Sacramentorum participationem colligebatur Ecclesia, quia sine precibus nunquam dimittebatur cœtus piorum, vti docent, et lustinus Martyr et Tertullian.in Apologet. et Socrates lib.5.cap.
I6.
Certis tamen horis non erant precationes primum institutæ, alligatæ, et vinctæ: sed creuit postea superstitio, et deuincta est certis horis orandi consuetudo et necessitas, etiam sine publico Ecclesiæ cœtu, et sine predicatione verbi Dei.
Id quod docet Hieronymus ad Eustochium, adeò quidem, vt etiam sioe conuocatione Ecclesiæ omnibus penè diei horis preces publicæ fieri decernerentur, diluculo, deinde tertia diei, id est, à luce solis exorta supra horizontem hora, pòst sexta, præterea nona.
Denique sub vespertinum diei tempus, Vnde illæ horæ inter Papistas dictæ sunt Canonicæ nempe 1.3.6.9. de quibus etiam meminit Clemens Stromat.lib.7.
Sedulius, Cassianus, Beda et alij.
Atque hæc tota res magnam secum fuperstitionem primùm traxit, et verum finem orationis, atque vim extinxit: atque in opinionem meriti, et satisfactionis cõuertit.
Denique Euchitarum errorem in Ecclesiam induxit, qui nihil, nisi precari, id est, demurmurare certa verba solebant, et in eo prorã et puppim salutis collocabant, vti diximus.
Hæc nos omnia breuiter hîc complecti voluimus, vt tanquam locus communis haberetur.
Sequitur iam vt de decoro, quod nõ tantùm in precibus, sed in congressionibus publicis et Ecclesiasticis seruandum sit videamus, quod sequentibus versiculis explicatur. 9 Itidem et mulieres amictu honesto, cum verecundia et modestia ornare sese, non, cincinnis, vel auro, vel margaritis, vel pretioso vestitu. Μεριςμὸς est, supra enim de viris egit, nunc autẽ de fœminis Christianis, quales eas in Ecclesia Dei esse et conuenire oporteat, vt ad ritè orandũ sint comparatæ.
Quo fit, vt hîc de Christianarũ mulierum officio et decoro duplici ratione et respectu Paulus agat.
Nimirum quatenus sunt spectandæ tum In sese, tum in totius Ecclesiæ cœtu.
Ac in sese debent esse Castæ, et Modestæ.
Cœtus autẽ Ecclesiastici ratione, Silentes, et Discentes.
Primùm igitur ait.
Itidem, Nam ne se à consortio et com municatione precum Ecclesiæ excludi propter sexus infirmitatem, et maiora virorum priuilegia putent mulieres Christianæ, docet eundem illis aditum ad Deum patere, et eandem orandi fiduciam dari, quam suprà viris esse concessam ostendit.
Deus enim suas promissiones vtrique sexui communes proposuit: et tam dicitur Sara parens et mater fidelium mulierum quàm Abraham fidelium virorum 1.
Pet.3.
Communis vtrisque Baptismus, Cœna Domini, Prædicatio Euangelij, fides, et gloria æterna, quia vtrisque cõmunis est imago Dei.
Ergo mulieres,vti et viros, orare, et Deum precari vult: sed tacitas, non autem in cœtu eas preces fundere et concipere.
Vult autem Paulus eas esse in cœtu Domini amictas et vestitas Honestè, Verecundè et Modesté.
Atque huic muliebii cultui et ornatui opponit, Cincinnos et calamistros, Aurum et argentum, margaritas in vestibus, Pretiosum siue sumptuosum vestitum.
Denique opera bona ab illis requirit et efflagitat, quæ opponuntur omni impudicitiæ, vanitati, ambitioni, fastui muliebri.
Decent aurẽ maximè opera bona fœminas Christianas.
Ac primùm similis est locus.1.
Pet.vers.3.
Tit.2 vers.2.
Isai.3.
Dissimile videri potest exemplum et factum Estheræ: Esth.cap.5 et ludithæ, quæ se comit et ornat aliquid actura egregium, Respond.
Non agi illîc de precibus, nec de cœtu Ecelesiæ adeũdo:sed de marito rege, eóque infideli demulcen do: item de castris infidelium ingrediendis.
Nec hoc ipsum exemplum satis est tutum imitari.
Obstare etiam videtur cap. 24.
Genes.vers.47. vbi annuli et ar millæ dantur Rebeccæ sponsæ Isaaci Resp.
Non ad lasciuum ornatum, sed vt esset pignus futuri coniugij, ista Rebeccæ fuisse et missa ab Abrahamo et donata.
Certum autem est, etsi de mulieribus Christianis agatur hoc loco: hæc tamen præcepta etiam pertinere ad viros Christianos, quibus eò turpiùs est comi lasciuè, sumptuosè et dissolutè ornari quòd sunt viri et mares.
Nam etiam Ethnici homines sic docent.
Sint procul à nobis iuuenes vt fœmina compti Fine coli modico forma virilis amat. et M.
T.lib.1.
De off.sic.
Cùm autẽ pulchritudinis duo genera sint, quorum in altero venustas sit: in altero dignitas: venustatem muliebrem dicere debemus: dignitatem virilem.
Ergo et à for ma remoueatur omnis viro non dignus ornatus: et huic simile vitium in gestu motuque caueatur.
Et paulò post.
Adhibenda est præterea munditia non odiosa, neque exquisita nimis: tantùm quæ fogiat agrestem et inhumanam negligentiã.
Hęc ille.
Patres etiam scriptorésque Ecclesiastici veluti Tertullian. in lib. de Habitu mulierum et Cyprian. in lib. de Cultu virginum nobiscum faciunt, qui hæc præcepta ad viros perspicuè referunt.
Idem in concilio Gangrensi cap.21. et est in canon Parsimoniam distinct. 41. ne res noua aut nullius momenti esse censeatur.
Idem etiam statutum est aliis synodis veluti Laodicena.
Præterea hæc ipsa præcepta nõ ad solas mulieres, quæ virginitatẽ vouẽt inter Papistas, et Nonnæ dicuntur, pertinent: sed ad omnes et coniugatas et celibes, et viduas, quemadmodum præclarè hoc loco docet Chrysosto. et Gregor.
Nazianzenus in lib. περὶ γυυαικῶν κεκαλωπισμένων.
Nam tempore Pauli nondum erant monasteria, nec istæ virgines Vestales et Nonnæ visæ et natæ.
Hæ enim cultus diuini corruptelæ sub Vitaliano Põtifice Romano maximè receptæ et probatæ videntur, sub quo tria hæc tanquam venena Christianæ pietatis præsentissima nata sunt, et constituta, Monachorum cœnobia erecta, Reges in Monachos detonsi, Scortatio quotidiana in statum sanctum canonizata.
Quæsitum verò est de primarijs mulieribus veluti reginis, principissis, duchissis et huiusmodi aliis primariis fœminis, vtrum ad eas quoque hæc præcepta sint extendenda.
Respond.
Etsi discrimen personarum etiam in Dei Ecclesia habendum est, omnia tamen etiam in illis, si modu sunt Christianæ, ad modestiam, et pudicitiam composita esse debent, quanquam illis multa cõcedi et possunt et debent pro ratione dignitatis, quæ aliis priuatis et priuatorum mulieribus non sunt permittenda.
Nam et Solomonis vxoris cultus sumptuosus ille quidem et magnificus describitur laudatúrque Psal. 45.
Denique hæc eadem præcepta locum habent in mulieribus, etiam cùm domi sunt, non tantùm cùm prodeunt in publicum, et conueniunt in cœtu Ecclesiæ.
Perstringit autem Paulus breuiter omnem eum ornatum ascititium, qui est vel In ipso corpore nostro velut cincinni, vel Circa corpus, qualis est vestitus: cultus noster nimius quem damnat, siue ille sit nimius ratione Materie, veluti quia sumptuosior, vel Additæ exquisitæque lautit iæ, venustatis, aut operæ manus.
Ad primum pertinet ἰματισμὸς πολυτελής.
Palliola enim illa fere esle solebant sumptuosissima, magnique pretij, vt ex disputatione Hieronym. aduers.
Iouinia. intelligitur, purpurea scilicet.
Ad secundum mẽbrum, et ad exquisitas lautitias vestitus pertinent ornamenta margaritarum, auri, et phrygionicæ operæ quæ adduntur.
Irẽ torques, armillæ, annuli, etc. huiusmodi de quibus Tertullianus lib. de Habitu mulierum: et Cyprianus quoque.
Et pulchra est veráque illa Plauti sententia in Mostell. scen.3.
Act.1.
Postea nequaquam exornata est benè, si morata est malé.
Pulchrum ornatum turpes mores peius cœno collinunt.
Sed tamen, nequa hîc superstitio nascatur, auri vsum prorsus non damnat Paulus, quemadmodũ nec margaritarum: vti nec Petrus Palliorum. sed tantum nimiam in iis lasciuiam, arrogantiam, sumptum, fastum, immodostiæque plenam cultus muliebris rationem et Christianis indecoram.
Quanquam enim longè potius animi in muliere dissoluti aut superbi ratio habenda est, quàm externi ornatus: tamen nec externus iste cultus, qui impudicitiam aut proteruiam redolet, maléque modestæ mulieri et probæ conuenit, tolerandus est.
Ac de ea ipsa re sunt leges sumptuariæ à Magistratibus Christianis ferendæ.
Quæ luxu etiam vetus Ecclesia in Synodis repressit.
Oportet enim eo modo mulieres Christianas vestiri, quo interna earum pudicitia apparere possit, etiam infidelibus hominibus.
Nam vt, et rectè quidẽ, suo seculo est conquestus Chrysostom. quædam mulieres ita exornatæ ad templum et cœtũ Domini incedunt, et ad sacram Domini Cœnam sumendam accedunt, vt illîc potius saltaturæ, quàm Deum precaturæ videantur.
Nec verò ijs prodest hæc exceptio, Sic culta viro et marito meo placeo.
Nec enim illæ, vt lenoni marito placeant, debent studere: et quæ sic exornata, aut fuco pigmentata incedit, certè naturam formámque, quam à Deo accepit, odit.
Sed neque hæc altera earum ratio est audienda, Sunt hæc omnia ex τῶν ἀδιαφορων genere.
Neq; enim hęc cùm offendiculũ cuiquam præbent, sunt adiaphora: sed damnata sunt, iísq; est abstinendũ.
In summa cultum mulierum non damnat Paulus, modò sit Honestus, et Modestiæ verecundiæque Christianarum mulierum conueniens et consentaneus.
Et rectè etiã docet Plutarchus lib.6.
Sympos.quæst.7. abstersionem sordium et spurcitiei à cultu inhonesto et sumptuoso differre. 10 Sed (quod decet mulieres pietatem spondentes) operibus bonis.
A'ντίθεσις est.
Fastui enim et superbiæ, atque lasciuæ illi mulierum pompæ superiori versiculo descriptæ verum earum ornatum opponit, nimirum bona opera, id est, pro externo ornatu, vt loquitur Petrus, internum requirit qui in eo positus est, vt sit earum animus placidus et quietus, nullísque vitijs expugnari possit.
Rationem autem addit ab officio ductam.
Nempe, quòd honesta et sancta opera verè Christianas mulieres et religionem profitentes deceant: non autem ille externus vestitus, quo pudor omnis ab illis proiectus et conculcatus videtur exulare. 11 Mulier cum silentio discito cum omni subiectione.
Alterum et secundum de mulieribus Christianis præceptum, quod ad Ecclesiæ publicíque cœtus politiam et decorum pertinet, Ne in eo loquantur, sed sileant, et discant.
Similis huic locus est. 1.
Corinth.14.vers.34.
Id quod etiam consilio Chartaginensi cap.95. constitutum est, refertúrq; canon. mulier distinct. 23. quantumuis docta et pia sit ista mulier.
Dissimilia tamen exempla vidẽtur afferri posse.
De Debora Iudic. cap. 4. et Olda mulieribus prophetissis 2.
Reg. 22. versu 14. quæ in Ecclesia docuerunt.
Sed responsio parata est, illa nimirum exempla planè esse extraordinaria, itaque hæc Pauli præcepta minimè immutare.
Affertur etiã illud quod Euseb.lib. 1.devita Constantini scripsit, mulieres eligere è suo sexu solitas fuisse aliquas, quæ eas docerẽt ne in publicis cõgressionibus cõuenirent cũ viris, quod Licinij imperatoris Rom. edicto, et lege in Syria simul cum viris cõgregari et cõuenire vetabãtur.
Sed respondemus, Illud præter morẽ Ecclesiæ, et præter Dei præcepta iussum esse à Licinio homine profano, vt mulieres ipsæ in cœtu mulierũ docerent, non autẽ cum viris ad preces et cõciones cõuenirent.
Denique quod de Pepuzianorum hæreticorũ secta, et sententia dici posse videtur habet facilem responsionem.
Voluerunt illi quidem, sed hæretici, mulieres esse posse? et presbyteridas in Ecclesia, et docere, et Sacramenta quoque administrare (id quod hodie Papistę ex Marcionitarum dogmate obstetricibus in casu necessitatis concedunt, vt nimirũ paruulos baptizarẽt) Verùm propterea ab omnibus orthodoxis sunt Pepuziani damnati, atque etiam Synodo Chartaginensi a. vt diximus, et meritissimò.
Hoc autem præceptum Pauli locum habet, dũ sunt in cœtu publico mulieres: non autem cùm sunt domi suæ, quia familiã suam instituere posfunt priuatim, maximè si desit paterfamiliâs, et sint viduæ.
Nam tunc precari Deum, et docere suos liberos Dei metum, et possunt et debent.
Requirit autem Paulus et silentium, ne vices loquendi sibi dandas esse putent mulieres, quanquam fortasse, modestiæ causa primæ, in Ecclesia loqui nollent.
Deinde ab iisdem subiectionẽ postulat, ne putent æquum, vt propter maritorũ suorum dignitatem et opes:vel propter etiam familiam suam ipsæ saltem secundum Pastores et Ministros verbi Dei aliquod munus Ecclesiasticum gerant.
Hoc enim illis prorsus interdictum est à Spiritu sancto.
Huius autem prohibitionis variæ sunt rationes, quas affert Paulus sequentib. versiculis. 12 Mulieri enim docere non permitto, neque authoritatem vsurpare in virum, sed esse in silentio.
Prima ratio quæ explicatur hoc loco, à differentia, quæ à Deo ipso constituta est inter vtrunque sexum virilem nempe et muliebrẽ, ducta est.
Secunda verò à genere.
Deus neque mulieres præesse vult, neque docere, neq; in viros authoritatem vsurpare: At qui loquitur in Eccesia siue præest ea et docet, in viros sumit quoddam imperium et authoritatem.
Ergo mulieres loqui in Ecclesia neque possunt, neque debent.
Nec obstat quod eas in Diaconatum alleget Paulus inf. cap. 5.vers.9.
Nudum enim illæ manuum ministerium præbent, Diaconis autem ipsis parent.
Sed ex hoc loco de eo quoque inter quosdam disputatum est, Vtrum honestum sit mulieres regnare, id est, viris imperare, et summum imperium et ius in viros et mares obtinere.
Id quod in Hispania, Anglia, Scotia variisque aliis regionibus locum habet.
Cuius etiam rei extant exempla in Semiramide Assyriorum regina, Candace Ethiopum Actor.8. vers.27.
Cleopatra Ægyptiorum sub Augusto, et Zenobia fortissima muliere sub Adriano imperatore (cuius Zenobiæ imperio etiam multæ Ecclesiæ Christianæ paruerunt.
In populo autem Dei nihil quicquam tale habemus, siue Iudaicum siue Israëliticum regnũ spectetur.
Nam quod de Athalia potest afferri 2.
Reg. 11. facile diluitur: fuit enim vsurpatio et inuasio iniusta regni ea Athaliæ dominatio: non autem regnum et potestas legitima cui populus lubens assentiretur vt postea apparuit.
Quare ustè quoque illa à summo sacrificatore loiada de regni solio deturbata et deiecta, est, atque etiam propter vsurpatum regnum necata.
Quod de Amazonum regno commemoratur, primum vt fabulosum non fuerit (quemadmodum omnino fabulosum non putant Arrianus, et Q Curtius quíque res gestas Alexandri Magni scripserunt) tamen præter rerum naturam constitutum est illud regnum, et in virilis sexus apertam contumeliam.
Quid enim magis portentosum et mõstrosum et à muliebris ingenij mansuetudine alienũ, quàm videre armatarum mulierum exercitũ contra viros concurrentem: ac latissimam quandam terræ plagam cernere, quæ omnino viris et maribus careret.
Itaque videntur illæ contra ipsam fœminei sexus vel potius humanam naturam pugnasse, et auxiliũ, quod à Deo optimũ et præstantissimum paratum est mulieribus, nempe maritos reiecisse.
Vnde prorsus breuíq; tempore tota illa Amazonũ gẽs deleta est.
Sed ad propositã quæstionem reuertamur.
Quanquam verò Isai.3. vers.
II. pro magno Dei maledictionis signo positum legimus, quòd pueri et mulieres imperium in aliqua gente obtineant: tamen illud ipsum nõ. est perpetuum.
Sæpe enim et pueri reges, velut Solomon et Iosias, sanctissimè et felicissimè regnarunt, fuítque eorum imperium omni bonorum genere à Deo cumulatum.
Idem de mulieribus quibusdam, et earum imperio dici potest, quibus Dominus mirum in modum benedixit, vt ex varijs historijs apparet.
Certè de illustrissima regina Angliæ Elizabeta, quæ nunc felicissimè regnat, dici potest, nihil terrarum orbem vidisse. vnquam illius regno felicius et optabilius.
Sapiẽtertamen sibi consuluisse videntur ij populi, qui legibus suis et publico iure cauerunt, ne inter se, et in sese fœminæ dominarentur, summúmque ius et imperium haberent, si genus ipsum muliebre cum virili conferamus, quia ad multa munia, quæ regni administratio requirit, sunt illæ minus propter sexus sui naturam et imbecillitatem a ptæ et inhabiles quale est præesse exercitui, ius dicere in publico sedentes.
Quæ certè res dedecent prorsus muliebrem verecundiam.
Vnde iure ciuili Roman.
L. mulieres D. de Regul.
Iuris mulieres à virilibus muneribus et officijs administrandis rectè arcentur: qualia sunt etiam quæ in publico exerceri debent.
Et illud est August. lib.1. de Nupt. cap.9.
Nec dubitari potest viros potius fœminis, quàm fœminas viris principari.
Vnde non potest mulier esse Roman. imperatrix et regina, et cùm Athalia in ludæa et Irene mater Constantini tertij imperium Constantinopoli. gerere voluit, vtraque omnia subuertit, Idolorũ cultum in Dei Ecclesiam inuexit, et hæc Saracenis Roma. imperium lacerandum obiecit.
Vnde et Carolus Magnus fuit tunc temporis in Romanum imperium asciscendus in Occidente: et Nicephorus in Oriente.
Vbi autem inferiores iurisdictiones quales Ducum, Comitum, Baronum, Castellanorum, sunt patrimoniales, vt in Gallia, illæ à mulieribus haberi et possideri possunt, meo quidem iudicio, quia non sunt summa imperia istæ dignitates, et officia: sed tamẽ ab iisdem mulieribus nec possunt, nec debent hæ iurisdictiones exerceri: sed à viris per eas delegatis.
Quanquam hoc omnino perperam et pessimè receptũ est vsquam gentium, vt sit iurisdictio vlla pars patrimonij, et reditus nostri ac dominij, sed tam latè patet et grassatur in omnia auaritia, vt etiam res sacratissimas, qualis est Magistratus, fecerit patrimoniales et in censu numeret : non autem virtuti et doctrinæ eorum, qui sunt capaces eorũ munerum, tribuat.
Vide quæ scribuntur can.
Mulierem 33. quæst.5. de hoc argumento. 13 Adam enim prior formatus est, deinde Eua.
A’ιτιολoyίa est saperioris sententiæ ab ordine naturali ducta, quem Dominus Deus inter vtrũque sexum constituit rerum initio, et statim ab ipsa vtriusque creatione.
Is autem fuit, vt pareret mulier.
Vir autẽ caput et superior esset.
Id quod ex ipso ordine creationis apparet.
Adam enim, qui est mas et vir, prior creatus est.
Eua autem, quæ est fœmina, posterior.
Sed tamen eodem die vt docetur tum Genes. cap.
I.vers.27. tum 2.vers. 18.
Non tam autem ex natiuitatis ordine Paulus argumentatur et probat virum superiorem esse: quàm ex fine creationis mulieris.
Nam creata est fœ mina, vt esset viro in adiutorium, et ad eum, tanquam suum propriúmque finem respiceret.
Quæ autem ad finem aliquem destinantur illíq; subseruiunt, sunt eo fine minora, inferiora, ac illi subiecta.
Id quod verum esse ratio omnis et naturalis et Philosophica docet.
Nam alioquin à solo natiuitatis et productionis tempore, et ordine ratio ducta nihil efficit et concludit.
Pisces enim herbæ, sydera et reliquæ omnes creaturæ, quæ homini subiiciuntur ex Dei præcepto Psal. 8.pręferendæ tamen homini essent contra mentem et Christi, et Pauli.
Omnia enim propter hominem facta sunt, etiam Sabbatum ipsum: non autem homo propter Sabbatum. 14 Et Adam non fuit seductus: sed mulier seducta, causa transgressionis fuit.
Alterum argumentum à causa tum efficiente, tum incurrente sumptum.
Efficiens igitur causa est Dei præceptum et voluntas, quæ eam mulieri pœnam inflixit.
Incurrens autem, transgressio mulieris, propter quam talem pœnam merita est et huic seruituti et subiectioni addicta. Æquum enim fuit, vt quæ seipsam regere non potuit, alterius consilio et imperio regenda subiiceretur à Deo.
Est autem subiecta viri imperio et potestati, vt est Genes. 3.
Quanquam autem illud Mosis propriè pertinet ad virum et mulierem coniuges inter se: non autem vt quilibet viri in quaslibet mulieres imperium sibi arripiant:tamẽ ex eo intelligitur, in quem gradum viri supra mulieres euecti sint à Deo.
Propter transgressionẽ autem mulieris facta iam est durior et seruilior mulieris conditio, quæ ad virum tantùm suum tanquam ad suum finem tunc spectabat.
Sed nũc ærumna et iugum additum est huic seruituti, quæ prius erat omnino et liberalis et voluntaria.
Nũc enim dura est, etiam cùm est ad virum et maritũ proprium.
Ex quo ipso apparet Deum et confirmasse priorem subiectionem, et eam propter peccatum effecisse duriorem et austeriorẽ.
Valde autem notandum est, quod ex verbo sedacta colligit Bernard. sermo. de Duplici Baptis. his verbis, Serpens ô Eua decepit te, non impulit, aut coegit, mulier tibi, ô Adam de ligno dedit: sed offerendo, non vtique violentiam inferendo.
Neque enim potestate illius, sed tua voluntate factum est, vt eius voci plus obedieris, quàm diuinæ. 15 Seruabitur tamen liberos gignendo, si manserit in fide, ac charitate, et sanctificatione cum modestia.
Hypophora est quæ magnam consolationem tamen continet, ne se prorsus spe salutis orbatas esse mulieres existiment.
Id quod illis potuit in animum incidere, vel nobis etiamipsis, dum eas esse nobis tanti causas mali audimus.
Per eas enim factum est, vt vniuersum genus humanum siue virile, siue etiam muliebre periret.
Ergo prorsus salutis exortes videbantur.
Sed contrà Paulus.
Hanc ipsam pœnam transgressionis, et hanc in coniugio subiectionem mulierum docet in ipsarum commodum et salutem cedere mira Dei sapientia nimirum, qui è tenebris lucem eduxit, vt est 2.
Chorinth. 4. vers. 6.
Sic conuertit hoc suum in eas iudicium Dominus in earum ipsarũ consolationẽ et salutis viam, dum hãc subiectionem erga maritos vocationem earum propriam esse statuit.
In quo illud primum est obseruandum vocem διὰ non denotare hoc loco causam efficientem: sed mediam tantùm, per quam, tanquam per iter à Deo demonstratum, est illis pergẽdum et progrediendũ.
In quo peccant Papistæ et Pelagiani, omnésque Operistæ, et quidẽ grauiter, qui salutis nostræ causas in nostris operibus quærunt et constituunt.
Quid enim de viduis, quæ nullos liberos vnquam susceperunt: de virginibus, et iis etiam quæ cùm sint coniuges, nullos liberos tamen pepererunt, futurum esset (vt rectè hoc loco Chrysostom. animaduertit) si salus mulierum ἑκ τεκνογονίας tota pendet? Certè saluæ non fierent.
Sed et Thomas Aquinas hîc delirat, dum laudes virginitatis et celibatus cum hoc Pauli dicto conciliare, et placare nititur, quod cum illis apertè et perpiscuè pugnat.
Ergo hîc vocatio et munus mulierum describitur etiã in eo ipso, in quo pœnam sui peccati sentiunt.
Est autem, vt liberos non tantùm suscipiant et gignant: sed vt educent, curent, et onera illa primæ liberorum nutricationi, scertè quidem molestissima, lubentes volentésque deuorent et suscipiãt.
Tεκνογονίας enim hoc loco non tantùm parturitionem ipsam mulierum significat: sed quicquid illi adiunctum est, et imminet iustæ matrum curæ, vt liberi editi educãtur.
Vnde merito matres puerperæ damnantur, quæ filios, si possunt, suos non alunt, de quo Plutarchus in lib. de Liberorum Educatio. et dictum Gregorij in canon.
Ad eius distinct.5.
Mille quidẽ sunt tædia, quæ contra Iouinia. enumerat Hieronym.tam minutim, vt ipse puerpera fuisse aliquando videatur, qui tamen perpetuo vixit celebs.
Mille etiam dolores et molestiæ nõ tantùm leuiter degustandæ: sed diutissimè deuorandæ, tum in partu, tum post partum.
Quæ tamen omnia si libenti et grato animo deuorat, atque suscipit mater, Deo grata est, et in sua vocatione incedit: ad trimatum autem vsque lex Ciuilis iubet vt mater ipsa alat liberos suos, eósque præcipuè curet.
Sed addit Paulus alias quoque virtutes, quas esse necessarias ostendit, vt mulier Deo placeat, quarũ aliæ communes illis sunt etiam cum viris, nẽpe Fides, et Charitas: aliæ illarum proprię, Sãctificatio, et Modestia.
Quę enim virtus nos Deo commendat est fides.
Illa enim nos et deducit ad Christum, et cum eo coniungit.
Illa charitatẽ quoque gignit, extra quam nihil à matribus ipsis fieri Deo gratum potest, quia si inuitæ, repugnãtes, et coactæ potius officium faciunt, quàm ex charitate, displicent Deo.
Sanctificatio, quam requirit à mulieribus, nõ est tantùm generalis omnium vitæ actionum ad Dei voluntatem conformatio 1.
Thess. 4. vers. 4. sed maximè sanctimonia quædam corporis, qua se vxores et mulieres ab omni turpitudine, immunditia, et lasciuia puras conseruant, quæ impudicitie opponitur: et alio nomine dicitur castitas.
Modestia, luxui et sumptuoso illi cultui, de quo superius dixit, opponitur.
CAP.
III.
IDVS est hic sermo, Si quis Episcopatum apperit, præclarum opus desiderat.
Transitio est.
Post quam enim de pastorum of